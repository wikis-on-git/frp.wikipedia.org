{{Grafia RèfB Sr}}
[[Fichiér:Fully-blazon.svg|figura|100px|Armôria de Fulyé, avouéc des [[resim]]s et un’émâge de l’égllése.]]
'''Fulyé''' (en francês : ''Fully'' ) est na comena [[suisse]] et [[Arpetania|arpetana]] dedens lo [[district de Martegné]] du quenton du [[Valês]].
[[Fichiér:Les Follatères (14127981033).jpg|figura|Les Follatères, montagne sus lo Rôno.]]

== G·eografia ==
La comena sè trôve diens lo vâl du [[Rôno]], a dréta du fllevo, et sot la montagne du [[Grant Châtèlârd]].

Los [[velâjo]]s de la granta comena sont : Fulyé, Bodon, Les Larzètes, Brançon, Bouétonna, Châtagnér, Chebo d’Avâl, Chebo d’Amont, N-Ôlo, Jor Bourlâye, Le Cârro, L’Ètrêt, Le Mayenc-Loton, Masembro, Le Pllagnuél, Rondonna, Sassê, Les Tassenêres, La Forél, La Fontanna et pués Vers l’Égllése.

Sus la montagne de Fulyé qu’est un endrêt de l’[[inârpa]], sè trôvont doux [[lèc]]s : A la riva du [[lèc d’amont de Fulyé]] qu’at étâ fât plés grant per un barâjo, est la sôrsa du [[biéd]] ''Bisse de la Vardette'' et comence un canâl de l’usine hidroèlèctrica de Fulyé. Lo ''Canâl de Fulyé'' est construit por [[Drènâjo agricolo|drènar]] la plâna près Fulyé, après la corrèccion du Rôno u XIXièmo siècllo.<ref>Jules-Bernard Bertrand : ''Du Rhône alpestre et de la navigation fluviale dans le passé. En marge des fêtes du Rhône de 1934.'' Dedens : [[Annales valaisannes]], 1934, p. 237–249.</ref>

[[Les Follatères]] sont un endrêt du bec de la montagne a la bise de «coude du Rôno» et pués una [[resèrva naturèla]] du quenton du Valês.<ref>[https://www.pronatura-vs.ch/fr/reserve-naturelle-du-mont-rosel-les-follateres Réserve naturelle du Mont-Rosel, les Follatères], sus lo seto vouèbe de [[Pro Natura]] Valês</ref>

== Agricultura ==
Fulyé est na comena avouéc na granta produccion de [[vin]] et de [[châtegnér|châtegnes]].<ref>[http://www.arpitan.eu/Tresor/ApreIndex/14248 châtegnér] dedens lo «Trèsor Arpitan»</ref>
La comena at una châtegnyé<ref>[https://gaspar.unine.ch/apex/f?p=101:25:::::P25_IDARTICLE:300424112 Châtaigne] sus lo [[Gllossèro des patouès de la Suisse romanda]]</ref> – un [[bouesc]] de châtegnérs – brâvament grant, avouéc plés de 1000 [[âbro]]s.
[[Fichiér:Eglise Fully 1.JPG|figura|150px|L’égllése de Sent-Simforian.]] 

== Monuments ==
* L’[[égllése de Sent-Simforian]], dèta la plés granta [[Égllése (arch·itèctura)|égglése]] du [[diocèso de Sion]]. El’est consècrâye lo [[26 d’octobro]] [[1936]]. Los sent [[patron]]s de l’égllése de Fulyé sont [[Ôrs de Salôrro|Ôrs]], [[Simforian d’Ôtun|Simforian]] et [[Gotârd de Hildesheim|Gotârd]].
* L’usine hidroèlèctrica de Fulyé

== Cultura et lengoua ==
* la sociètât de patouèsants « [[Li Brëjoyoeü]] » que gère la tradicion de l’[[Arpetan]] velêsan
* Groupo folclorico « [[Li Rondeniâ]] »
* La Féta de la châtegne, en octobro

== Lims de defôr ==
{{Commonscat|Fully}}
* [[Seto Vouèbe]] de la comena : [https://www.fully.ch/fr/ fully.ch/fr/]

== Notes ==
<references />

[[Catègorie:Comena du quenton du Valês]]
[[Catègorie:Comena arpetana]]
[[Catègorie:Comena qu’est a riva du Rôno]]
