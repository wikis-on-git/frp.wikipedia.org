

'''Louis Agassiz''' – néssu lo [[28 de mê]] [[1807]] a [[Môtier]] (enqu’houé un velâjo de la comena de [[Mont-Vulyi]], [[Quenton de Fribôrg]]; môrt lo [[14 de dècembro]] [[1873]] a Cambridge, [[Massachusetts]] – est un chèrchior suisso et [[Arpetania|arpetan]] et pués [[Ètats-Unis|amèriquen]].

Originère du quenton de Fribôrg, aprés des ètudes a [[Bièna]], [[Losena]], [[Tsurique]], [[Heidelberg]] et [[Munich]], vint doctor en filosofia a [[Erlangen]] et doctor de [[mèdecina]] a Munich, en 1930. Pués il vive a [[Paris]], yô qu’el ètude, près [[Alexander von Humboldt]], la [[g·eologia]] et la [[zoologia]].

Il fat des rechèrches sus les [[pêsson]]s du [[lèc de Nôchâtél]] et vint, en 1832, professor de l’Acadèmia de [[Nôchâtél]]. Il est lo fondator de la [[Sociètât des sciences naturèles de Nôchâtél]]. Il continue des rechèrches en [[palèontologia]], al’éde de la ''[[British Science Association]]'' et de la ''[[Geological Society of London]]'' et il vint membro de la ''[[Royal Society]]'' a [[Londro]].

Dês [[1837]], Louis Agassiz mène des rechèrches sus les [[gllaciér]]s des [[Ârpes]], sus la bâsa des ètudes de [[Horatio Benêt de Saussure]], [[Ignace Venetz]] et [[Jian de Charpentier]]. Agassiz est lo premiér a trètar la tèoria de l’[[Âjo gllaciéro]] d’[[Eropa]].<ref>Louis Agassiz : ''Études sur les glaciers ,'' 1837, 1840.</ref>

De 1842 tant qu’en 1846 publie lo ''Nomenclator zoologicus''.

A l’éde du rê de [[Prusse]], il fat lo [[viâjo]] ux [[Ètats-Unis]], yô que il vint, en 1847, professor a l’[[univèrsitât de Harvard]] a Cambridge, [[Boston]], [[Massachusetts]].

== Mémouère ==
* Sus la tomba de Louis Agassiz est una pièrra transportâye de la [[morêna]] sus lo [[gllaciér de l’Âra]] en canton de Bèrna.
* Una [[montagne]] dedens les Ârpes bèrnèses est nomâye [[Pic Agassiz]] (en alemand: ''Agassizhorn'').
* Une place en vela de [[Nôchâtél]] ére nomâye ''Place Agassiz''. En 2018, la place at perdu ceti nom, a côsa des tèories [[racismo|racistes]] d Agassiz, et l’ at reciu lo nom d’ ''Espace [[Tilo Frey|Tilo-Frey]].''<ref>Jocelyn Daloz : « Neuchâtel rebaptise l’Espace Louis-Agassiz : Le scientifique aux thèses racistes doit céder la place à Tilo Frey, femme, métisse et pionnière de l’égalité », dedens : [[Le Temps]],‎ 7 sèptembro 2018.</ref>
* Entre-mié l’[[Alaska]] et lo [[Yukon]] sè trôve lo ''Gllaciér Agassiz''
* Lo [[Montana]] at un ôtro ''Gllaciér Agassiz''
* Sus na îla de l’[[Arch·ipél des Kerguelen]] est un ''Gllaciér Agassiz''
* L’[[Argentina]] at asse-ben un ''Gllaciér Agassiz''.

== Bibliografia ==
* Marc-Antoine Kaeser : ''Un savant séducteur. Louis Agassiz (1807-1873), prophète de la science.'' 2007.

== Sôrses ==
* Fonds Agassiz dedens les [[Arch·ives cantonèles nôchâtélèses]]
