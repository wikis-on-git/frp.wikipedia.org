{{Grafia RèfB}}{{Vêre homonimos|hèmisféro}}
En [[g·eografia]], ’n '''hèmisféro''' est na mêtiêt de la [[Tèrra]]. Lo gllobo pôt étre divisâ en doux hèmisféros, châcun centrâ dessus un pouent qu’at coment nom lo [[Polo g·eografico|polo]] et qu’est sèparâ de l’ôtro per un [[grant cèrcllo]].

== Bise et mié-jorn ==
Lo gllobo tèrrèstro est divisiblo en doux hèmisféros [[Hèmisféro bise|bise]] et [[Hèmisféro mié-jorn|mié-jorn]]. En centrent lo premiér dessus lo [[polo Bise]], lo second dessus lo [[polo Mié-jorn]], la sèparacion des doux sè fassent u nivél de l’[[Èquator (legne èquinoxiâla)|èquator]].

<gallery>
Émâge:Northern Hemisphere LamAz.png|[[Hèmisféro bise]]
Émâge:Southern Hemisphere LamAz.png|[[Hèmisféro mié-jorn]]
</gallery>

== Levant et cuchient ==
De façon pariére, pôvont partagiér la Tèrra en un [[hèmisféro cuchient]] et un [[hèmisféro levant]] en pregnent en comptio les parties u cuchient et u levant du [[mèridian de Greenwich]]. Contrèrament a cela centrâye dessus los doux polos de l’axo de rotacion et l’èquator, cel’ôtra division sè fât dessus un traciê arbitrèro, que retint Greenwich coment [[Mèridian de rèference de l’IERS|mèridian de rèference]]. En tèoria, ègzistont tant d’hèmisféros Levant et Cuchient que de mèridians.

<gallery>
Émâge:Western Hemisphere LamAz.png|[[Hèmisféro cuchient]]
Émâge:Eastern Hemisphere LamAz.png|[[Hèmisféro levant]]
</gallery>

== Tèrra et ocèan ==
O est possiblo de dètèrmenar ’n hèmisféro tèrrèstro, que rassemblerêt lo més de tèrres èmèyêes, et pués ’n hèmisféro maritimo, que contindrêt lo més d’[[ocèan]]s.

L’hèmisféro tèrrèstro est centrâ dessus {{coord|47|13|N|1|32|W}}, a [[Nantes]] en [[France]]. Contint 85 % de les tèrres èmèyêes, que l’[[Eropa]], l’[[Africa]], l’[[Amèrica de Bise]], et pués lo més grôs de l’[[Asia]] et de l’[[Amèrica du Mié-jorn]]. L’hèmisféro maritimo, centrâ dessus {{coord|47|13|S|178|28|E}} u levant de la [[Novèla-Zèlanda]], contint lo més grôs de l’[[ocèan Pacefico]] et de l’[[ocèan Endien]], et pués l’[[Ôstralia]], la [[Novèla-Zèlanda]], les iles [[Fidj·i]], l’[[Antartica]], lo mié-jorn de l’[[Amèrica du Mié-jorn]] et du [[Sud-Èste asiatico]].

Quand ben que l’hèmisféro tèrrèstro contint lo més de tèrres èmèyêes possiblo, cetes ocupont portant ren que 49,5 % de sa supèrficie totâla : l’hèmisféro tèrrèstro réste en maj·oritât maritimo.

<gallery>
Émâge:Land hemisphere.png|[[Hèmisféro continentâl]]
Émâge:Water hemisphere.png|[[Hèmisféro maritimo]]
</gallery>

== Jorn et nuet ==
Tôrn a tôrn, pôvont asse-ben prègiér d’hèmisféros quand vôlont pèr ègzemplo difèrenciér la partia de la Tèrra bâgnêe dens la lumiére du jorn de l’hèmisféro plongiê dens lo nêr. Dens cél câs, la limita entre-mié los doux hèmisféros est dèfenia per la legne du [[tèrmenior]] et pués change a mesera de la rotacion de la [[Tèrra]] sus lyé-méma.

== Vêre avouéc ==
* [[Grant cèrcllo]]
* [[Hèmisféro bise]]
* [[Hèmisféro mié-jorn]]
* [[Polo g·eografico]]

[[Catègorie:Hèmisféro tèrrèstro| ]]
