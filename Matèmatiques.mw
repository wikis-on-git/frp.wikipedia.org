{{Grafia RèfB}} 
{{Ortografia}}
[[Fichiér:CMAP_-_Centre_de_Mathématiques_Appliquées_de_l'Ecole_polytechnique_(25911635211).jpg|figura|Rêsonement matèmatico sur un tablô.]]
Les '''matèmatiques''' (ou la '''matèmatica''') sont un ensemblo de [[Cognessence|cognessences]] abstrètes rèsultant de [[Rêsonement|rêsonements]] [[Logico|logicos]] aplicâs a des objèts plusiors tâls que los [[Ensemblo|ensemblos]] matèmaticos, los [[Nombro|nombros]], les [[Geomètrie|fôrmes]], les [[Modèlo|modèlos]], les [[Transformacion|transformacions geomètrica]], etc. ; et pués ux [[Relacion|relacions]] et [[Opèracion|opèracions]] matèmatiques qu'ègzistont entre cetos objèts. Els sont asse lo bien de [[rechèrche]] dèvelopant cetes cognessences, et pués la [[disciplina]] que los ensègne.

Els possèdont plusiors branches tâles que : [[Aritmètica|l'aritmètica]], [[Algèbra|l'algèbra]], [[Analise|l'analise]], la [[geomètrie]], la [[logica matèmatica]], les [[probabilitâts]], etc. Il ègziste asse-ben una cèrtêna sèparacion entre les [[matèmatiques pures]] et les [[matèmatiques aplicâs]].

Les matèmatiques sè distingont des ôtres sciences per un rapôrt particuliér u [[rèèl]] omnibus l'obsèrvacion et l'èxpèrience ne s'y pôrtont pas sur des objèts fesicos ; les matèmatiques sont pas una [[science empirica]]. Els sont de natura a chavon entèlèctuèla, fondâyes sur des [[Axiomo|axiomos]] dècllarâs [[Veré|verés]] ou sur des axiomos por un temps admetu. Cetos-ce en constituont los [[Fondements des matèmatiques|fondements]] et dèpendont donc de gins d'ôtra proposicion. Un ènonciê matèmatico – apelâ en gènèral, aprés étre validâ, [[tèorèmo]], proposicion, [[lèmo]], fêt, [[squolia]] ou [[corolèro]] – est considèrâ coma valido quand lo discors formèl qu'ètablét sa [[veretât]] rèspècte un cèrtin bâti rêsonâblo apelâye [[dèmonstracion]]. Un ènonciê qu'at pas oncor étâ l'objèt d'una dèmonstracion mas qu'est tot-un considèrâ coma admetu est apelâ [[suposicion]].

Ben que los rèsultats matèmaticos seyont des veretâts purament formèles, ils trôvont des aplicacions dens les ôtres [[Science|sciences]] et dens difèrents biens de la [[Tècnologia|tècnica]]. O est d'ense qu'Egène Vignèr dècllâre que la « dèrêsonâbla èficacitât des matèmatiques dens les sciences de la natura est una chousa quâsi mistèriosa ».<ref>(fr) Max Tegmark (<abbr>trad.</abbr> Benoît Clenet), (fr) ''Notre univers mathématique : En quête de la nature ultime du Réel'', Ekho, 2018 <small>(EAN 978-2-10-077981-9)</small>, <abbr>p.</abbr> 569-570</ref><ref><abbr>(en)</abbr> E. Wigner, « ''The Unreasonable Effectiveness of Mathematics in the Natural Sciences (en)'' », ''Commun. Pure Appl. Math.'', <abbr>vol.</abbr> 13, <abbr>no</abbr> 1,‎ 1960, <abbr>p.</abbr> 1-14 </ref>

== Rèfèrences ==
<references />

[[Catègorie:Matèmatiques| ]]
