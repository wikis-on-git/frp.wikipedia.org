{{Sot-titro/Taxon|nv1=Higroforo de mârs|nv2=Mârjolu}}
{{Grafia RèfB}}
{{Taxobox comencement | champegnon | ''Hygrophorus marzuolus'' | Hygrophorus_marzuolus-6.jpg | Un ''mârjolu'' dedens son cârro. | cllassement=MycoBank }}
{{Taxobox | sot-règno | Dikarya }}
{{Taxobox | division | Basidiomycota }}
{{Taxobox | sot-division | Agaricomycotina }}
{{Taxobox | cllâssa | Agaricomycetes }}
{{Taxobox | sot-cllâssa | Agaricomycetidae }}
{{Taxobox | ôrdre | Agaricales }}
{{Taxobox | famelye | Hygrophoraceae }}
{{Taxobox | genro | Hygrophorus }}
{{Taxobox taxon | champegnon | èspèce | Hygrophorus marzuolus | ([[Elias Magnus Fries|Fr.]]) [[Giacomo Bresadola|Bres.]], [[1893]] }}
{{Taxobox fin}}
L’'''higroforo de mârs''' ou ben lo '''mârjolu''' ('''''Hygrophorus marzuolus''''') est un [[champegnon]] [[Basidiomycota|basidiomicèto]] de la [[Famelye (biolog·ia)|famelye]] de les ''[[Hygrophoraceae|higroforacès]]''.

O est n’[[èspèce]] que pousse dês lo [[Fevriér|mês de fevriér]] tant qu’u comencement du [[Mê|mês de mê]], d’aprés l’endrêt yô que sè trôve – més d’hora dedens la [[plana]], més târd dens la [[montagne]]. Ceti champegnon est en grôs més frèquent en [[mârs]], de yô lo nom de l'èspèce.

== Dèscripcion ==
Lo [[Chapél (champegnon)|chapél]], que pôt meserar tant qu’a {{Unitât|15|cm}} (sovent vers los {{Unitât|5-10|cm}}), est bègo pués uvèrt avouéc na mârge ondulâye. Il est porpu, na miéta pegient et pués de color gris sombro a quâsi nêr. Les [[Lama (champegnon)|lames]], que vant d’avâl sus la chamba, sont èpèsses, ècartâyes et blanches pués un pou grises. La [[Chamba (champegnon)|chamba]] est pletout ragota (tant qu’a {{Unitât|8 × 3|cm}}) et pués vint quâsi sombra coment lo chapél. La [[porpa]] est prod fèrma dedens la chamba. El est blanche pués vegnent més ou muens grisa et el at quâsi gins de [[fllâr]] ni [[gôt]] (mas el est franc bôna quand couéta !).

=== Èspèces prôches ===
O est quasi empossiblo de confondre cél [[champegnon]] avouéc un ôtro, puésque los [[higroforo|higroforos]] que lui ressemblont més poussont tôs d’ôton. Ils sont raros mas asse-ben mejâblos.

== Cârro et distribucion ==
[[Fichiér:Marzschnecklinge.jpg|figura|300px|gôche|<center>Na petiôta ''tropa de mârjolus'' dens la [[moça]].</center>]]
Cél champegnon pousse en petiôtes tropes, sovent dens la [[moça]], surtot desot los [[Pinophyta|âbros a darzons]] - [[vouargno]]s et [[Picea|pèces]] – mas asse-ben los [[Fagus|fos]] dedens les jors calquères. Aparêt en fin d’[[hivèrn]] tant qu’en [[forél]]. Ils ant tot pariér ja trovâ de mârjolus en dècembro, mas cen est n’èxcèpcion. Sè trôve surtot en [[Amèrica de Bise|Amèrica de Bise ponantenche]], en [[Africa de Bise]] et pués en [[Eropa]]. {{rèfnèc|Des spècialistos [[Suisse|hèlvèticos]] diont que lo mârjolu est n’[[Èspèce en dangiér|èspèce en reculâ]]}}. Pas-muens ceta èspèce est adés prod comena en [[Savouè]], en [[Dôfenâ]] et dens lo [[Jura]], cen qu’empache pas de la rècortar avouéc moderacion.

== Mejabilitât ==
Los mârjolus s’aprèstont coment los ôtros champegnons, per ègzemplo en [[pélâ]], [[risoto]]... Pôvont conselyér de fâre na [[Couésson|dobla couésson]] : los fant couére tôs solèts dedens na [[cace]], vouedont lor égoua et pués los aprèstont avouéc la résta du [[plat]]. Cen est veré por quâsi tôs los champegnons, d’ense sont més santâblos. Portant doux-três gouârdont l’[[égoua]] por l’apondre a un [[Bolyon (cusena)|bolyon]].

== Notes et rèferences ==
=== Notes ===


=== Vocabulèro ===
{{Rèferences|groupo=V}}

=== Rèferences ===
Liste rouge des espèces menacées de Suisse. Champignons supérieurs. 2007 (en legne)

[[Catègorie:Èspèce de champegnons (nom scientifico)]]
[[Catègorie:Hygrophoraceae]]
[[Catègorie:Champegnon mejâblo]]
