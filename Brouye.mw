{{Grafia RèfB}}
[[Fichiér:Broye à Moudon.JPG|figura|La Brouye a Modon.]]
La '''Brouye''' est na [[reviére]] suissèssa en [[Arpetania]] et un sot-affluent de l’[[Âra]].
[[Fichiér:Broye (rivière).png|figura|150px|Cors de la Brouye.]]

== G·eografia ==
D’una longior totâla de 90 km, prend sa sôrsa u fllanc cuchient de la montagne ''Les Alpettes'', sus lo tèrritouèro de la comena [[Quenton de Fribôrg|fribôrgèsa]] [[Semsâles]], en [[district de la Vevêse]]. Prés [[Palèziœx]], comena d’[[Ôron]], cole dedens la [[quenton de Vôd]] et pués dedens la longa [[valâ de la Brouye]]. Travèrse les veles de [[Modon]] et [[Payèrna]] et sè jete prés [[Avencho]] dedens lo [[lèc de Morât]]. A bise de celi lèc, corrate dedens lo «canâl de la Brouye» vers lo [[lèc de Nôchâtél]] yô que forme la frontiére de [[quenton de Bèrna]].

== G·eografia lengouistica ==
A celi endrêt, entre-mié la comena arpetana de [[Cudrefin]] et la comena bèrnèsa d’[[Anèt]], la reviére est asse-ben una partia de la [[Frontiére lengouistica de l’Arpetan et du Tuche en Suisse|frontiére lengouistica]] de l’[[Arpetan]] – et pués enqu’houé lo [[francês]] – vers lo cârro lengouistico du [[Tuche]].

== Toponimia ==
La Brouye balye lo nom a la [[valâ de la Brouye]], a la comena de [[Vâlbrouye]] et ux destricts de [[District de la Brouye-Vulyi|la Brouye-Vulyi]] (vôdouês) et de [[District de la Brouye|la Brouye]] (fribôrgês).

== Vêre avouéc ==
* [[Lista des cors d’égoua de Suisse]]

== Lims de defôr ==
{{Commonscat|Broye}}

[[Catègorie:Reviére]]
[[Catègorie:G·eografia de la Suisse]]
[[Catègorie:G·eografia du quenton de Fribôrg]]
[[Catègorie:Cors d’égoua dedens lo quenton de Vôd]]
[[Catègorie:Cors d’égoua dedens lo quenton de Fribôrg]]
[[Catègorie:Cors d’égoua dedens lo quenton de Bèrna]]
[[Catègorie:Sistèmo hidrologico de l’Âra]]
[[Catègorie:Sistèmo hidrologico du Rin]]
