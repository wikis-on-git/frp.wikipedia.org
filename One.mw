{{Grafia B.R.E.L. - Basa Val}}{{Articllo principâl en ORB|Ôna}}
'''One''' ou '''Vión-a''' ([[fransé]] : ''Hône'') a l'é eunna quemeunna da bâsa [[Val d'Ohta]].

== Géografiya ==
La queumeunna dé Vión-a ché trouve fran à l'intran da Val dé [[Tsamportché|Tsampourtséi]], intre la [[Djouiye|Douéira]] é lo torrèn [[Ayasse]], protcho la clousa dé [[Bar]].

== Ehtoria ==
La prézénsa dé pére tchavà é dé ''balme'' (chóhte dézot lo greup) témouègno dé insédiamèn dé l'ommo djà à l'adjo dou bronzo é dou fer. Y ét son pa, ou contréire, dé rehte dou tén di Romàn.

Dou tén dou Médio Adjo, lo paìs l'a ihtà governà dé cahqeueunne di fameuye pieu importante da Val d'Ohta : li Mossieu dé [[Bar]], i Savoué, li Vallaise.

Ône l'a ihtà un di preméi insédiamèn dou métal da Val d'Ohta é la chà vocachón industriella l'a dévéloppà-che à l'invión dou XXe siécle, can l'a ihtà bahtì la ''Fabrécca di quioù'', importanta ou tén da preméira guéra mondial pé la produchón dé quioù pé li booute di soudà.

== Post d'intéré ==
Dé Ône mooudon mouéi dé permonade qué permetton dé arevéi i pouèn pieu béi dou poht, comme lou ''Belvédère dé Pourcil'' ou la ''Serra dé Biel''. Ou lón dou torrèn Ayasse, y ét lou ''Tchumìn di gourfe'', avoué lé tréi ''Golilles de Hône''.

Lo 8 guijémbro y ét la féhta da Micooula, un pan tipique.

<gallery>
Image:Forte di Bard-Panorama-DSCF8277.JPG|Ône vuya dou [[for de Bar]]
File:Maison communale Hône.JPG|La queumeunna dé Vión-a.
</gallery>

== Article gropà ==
* [[Val d'Ohta]]









[[Catègorie:Qeumeun-e de la Val d’Oûta]]
