{{Grafia RèfB}}
[[Fichiér:Carl von Linné.jpg|figura|Carl von Linné.]]

'''Carl Linnæus''', pués '''Carl von Linné''' aprés son anoblissement, en latin ''Linnaeus'', nèssu lo 23 de mê 1707 a Råshult et môrt lo 10 de janviér 1778 a Upsala, est un naturalisto suèdouès qu'at posâ les bâses du sistèmo modèrno de la [[nomenclatura binominâla]]. Considèrant que la cognessence scientifica at fôta de nomar les chouses, il at listâ, nomâ et cllassiê de maniére sistèmatica l'èssencièl des [[èspèce|èspèces]] viventes cognessues a son època en s'apoyent sur ses obsèrvacions coment sur celes de son malyâjo de corrèspondents. L'hièrarchie des [[classificacion|classificacions]] qu'il mèt en-ant s'empôse u XIXémo sièclo coment la nomenclatura oficièla por los [[étre vivent|étres vivents]].<br>
Carl von Linné at d'ense dècrit més de 10 000 èspèces de [[planta|plantes]], de [[champegnon|champegnons]] et de [[bétye|bétyes]]. Coment ôtor il est abregiê en L.<br>

== Ôvres principales ==
* ''[[Systema Naturae]]'' (1735); douxiéma èdicion de 1758: pouent de dèpârt oficièl de la nomenclatura des bétyes.
* ''[[Species plantarum]]'' (1753): pouent de dèpârt oficièl de la nomenclatura des plantes et des champegnons.
* ''Flora anglica'' (1754)
* ''Fundamentorum botanicorum partes I et II'' (1768)

[[Catègorie:Suède]]
[[Catègorie:Biologia]]
[[Catègorie:Chèrchior]]
