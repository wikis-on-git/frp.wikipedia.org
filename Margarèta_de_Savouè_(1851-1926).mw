{{Grafia RèfB}}
[[Fichiér:Margherita of Savoy, Queen of Italy.jpg|figura|Margarèta de Savouè (1851-1926), rêna d’Étalia.]]

''' Margarèta de Savouè''' (nèssua lo [[20 de novembro]] [[1851]] a [[Turin]]; môrta lo [[4 de janviér]] [[1926]]) est na princèssa de la [[mêson de Savouè]] et pués rêna d’ [[Étalia]].

El est la felye de Fèrnand de Savouè et de Èlisabèta de Rapallo. Per son mariâjo, lo [[21 d’avril]] [[1868]], avouéc [[Humbèrt Iér]], vint rêna d’Étalia, lo [[9 de janviér]] [[1878]].

== Arpinismo ==
En [[arpinismo]], Margarèta de Savouè ére la premiére fèna a montar sus lo [[Mont Rouése]], montagne en [[Arpetania]] et sus la [[frontiére entre-mié l’Étalia et la Suisse]]. El’at inôgurâ lo chalét dèt ''Cabane Reine-Marguerite'', en étalien ''capanna Regina Margherita'', [[refujo]] construit per lo [[clube arpenc étalien]] sus cela montagne, a la hôtior de 4554 mètros. Lo chalét est inôgurâ lo [[18 d’août]] [[1893]], pendant lo passajo de la rêna Margarèta sus lo Mont-Rouése. Lo novél refujo de 1979 u memo endrêt est, houé, lo refujo arpenc lo plés hiôt.<ref>[https://copperconcept.org/en/references/queen-margherita-observatory-and-hut-monte-rosa-italy ''Queen Margherita Observatory and Hut, Monte Rosa, Italy.''] sus lo portâl ''Copper Concept''.</ref>

== Vêre avouéc ==
* [[Fènes de la Mêson de Savouè]]
* [[Mêson de Savouè]]
* [[Lista des comtos et ducs de Savouè]]

== Bibliografia ==
* Carlo Casalegno : ''La Regina Margherita.'' Turin 1956.
* Manlio Lupinacci : ''La Regina Margherita.'' Fllorence 2008.

== Lims de defôr ==
{{Commonscat|Margherita of Savoy}}

== Notes ==
<references />

[[Catègorie:Histouère de la Savouè]]
[[Catègorie:Histouère de l’Étalia]]
[[Catègorie:Histouère de la Savouè]]
[[Catègorie:Rê]]
[[Catègorie:Fèna]]
