{{Grafia RèfB}}
[[Fichiér:Margherita of Savoy, Queen of Italy.jpg|figura|Margarèta de Savouè (1851-1926), rêna d’Étalia.]]

'''Margarèta de Savouè''' (nèssua lo [[20 de novembro]] [[1851]] a [[Turin]]; môrta lo [[4 de janviér]] [[1926]] a Bordighera) est na princèssa de la [[mêson de Savouè]] et pués rêna d’ [[Étalia]].

== Via ==
El est la felye de Fèrnand de Savouè et de Èlisabèta de Rapallo. Per son mariâjo, lo [[21 d’avril]] [[1868]], avouéc [[Humbèrt Iér]], vint rêna d’Étalia, lo [[9 de janviér]] [[1878]].
[[Fichiér:Margherita di Savoia by Mario Nunes Vais 03.jpg|figura|La rêna Margarèta dedens un [[ôtomobile]].]] Hombèrt Iér fut assassinâ lo [[29 de j·ulyèt]] [[1900]].

Son fily ére [[Victor-Èmanuèl III|Victor-Emanuél]], rê d’Étalia de 1900 tant qu’en 1946.

Margarèta de Savouè at fondâ des associacions culturèles et sôtenu lo movament du [[comitât entèrnacionâl de la Crouèx-Roge]].

== Arpinismo ==
[[Fichiér:Capanna Regina Margherita02.jpg|figura|Lo [[refujo rêna Margarèta]] desus lo Mont Rouése.]]
En [[arpinismo]], Margarèta de Savouè ére la premiére fèna a montar sus lo [[Mont Rouése]], montagne d’[[Arpetania]] sus la [[frontiére entre-mié l’Étalia et la Suisse]]. El’at inôgurâ lo [[refujo]] dèt ''Cabane Reine-Marguerite'', en étalien ''capanna Regina Margherita'', construit per lo [[clube arpenc étalien]] sus cela montagne, a la hôtior de 4554 mètros. Lo chalét est inôgurâ lo [[18 d’oût]] [[1893]], pendant lo passâjo de la rêna Margarèta sus lo Mont-Rouése. Lo novél refujo de 1979 u memo endrêt est, houé, lo refujo arpenc lo plés hiôt.<ref>[https://copperconcept.org/en/references/queen-margherita-observatory-and-hut-monte-rosa-italy ''Queen Margherita Observatory and Hut, Monte Rosa, Italy.''] sus lo portâl ''Copper Concept''.</ref>

== Tradicion ==
Selon la tradicion mitica, lo [[11 de jouin]] [[1889]], l’ artisan Raffaele Esposito, a [[Naples]], est dèt d’avêr crèâ la [[pizza Margarèta]], en honor de rêna Margerèta et du rê Hombèrt, avouéc los três colors du [[Drapél de l’Étalia|drapél d’Étalia]]: vèrt, bllanc, rojo.<ref>Arturo Iengo : ''Cucina Napoletana: 100 Recipes from Italy’s Most Vibrant City.'' 2008.</ref>

== Vêre avouéc ==
* [[Margarèta]]
* [[Fènes de la Mêson de Savouè]]
* [[Mêson de Savouè]]
* [[Lista des comtos et ducs de Savouè]]

== Bibliografia ==
* Carlo Casalegno : ''La Regina Margherita.'' Turin 1956.
* Manlio Lupinacci : ''La Regina Margherita.'' Fllorence 2008.

== Lims de defôr ==
{{Commonscat|Margherita of Savoy}}

== Notes ==
<references />

[[Catègorie:Histouère de la Savouè]]
[[Catègorie:Histouère de l’Étalia]]
[[Catègorie:Histouère de la Savouè]]
[[Catègorie:Rê]]
[[Catègorie:Fèna]]
