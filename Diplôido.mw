Na [[cèlula]] [[biologia|biologica]] est '''diployida''' (du grèco διπλόος, diploos, « doblo » et εἶδος eidos, « en fôrma de ») quand los [[cromosome|cromosomes]] qu'el contint sont presents per pars (2n cromosomes). Lo concèpt est en gènèral oposâ a [[haployido]], tèrmeno dèsignent les cèlules avouéc des cromosomes en simplo ègzemplèro (n cromosomes).<br>

Na cèlula contint adonc doux [[alèlo|alèlos]] (variants) por châcun de sos [[gène|gènes]] (en defôr des parties spècifiques ux cromosomes sèxuèls), los doux cromosomes d'un mémo par possèdant los mémos gènes. Cetes doves vèrsions sont d'origina de la mâre por l'una et du pâre por l'ôtro, et ant étâ rassemblâyes durent la [[fècondacion]] (fusion de doves cèlules haployides: n + n = 2n).

Un [[organismo]] ou una partia d'organismo est dét diployido quand ses cèlules sont lor-mémes diployides.<br>

Cetes dèfinicions regârdont solament los organismos [[ecarioto|ecariotos]] ([[protisto|protistos]], [[bétye|bétyes]], [[planta|plantes]], [[champegnon|champegnons]]), que possèdont de verés cromosomes. Els betont defôr donc les [[bactèria|bactèries]] qu'ant pas de [[noyô cèlulèro]] et possèdont des cromosomes d'un tipo particuliér.<br>

Chiéz los [[humen|humens]] et la plepârt des bétyes, la fase diployida (2n) est franc dominanta. L'organismo (lo côrp) sè dèvelope a chavon avouéc des cèlules que contegnont châcuna los cromosomes en dobla vèrsion. La fase haployida (n) regârde solament la formacion des [[gamèto|gamètos]] : [[spèrmatozoyido]] ou [[ovulo]].

[[Fichiér:Haploid vs diploid.svg|figura|centrâ]]

[[Catègorie:Biologia]]
