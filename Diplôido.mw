{{Grafia RèfB}}
[[Fichiér:Haploid vs diploid.svg|figura|<center>Les ''cèlules '''diplôides''' ('''2n''')'' contegnont châcuna los cromosomos en dobla vèrsion.</center>]]
Na [[Cèlula (biologia)|cèlula biologica]] est '''diplôida''' (du {{leng-grc|[[:fr:wikt:διπλόος|διπλόος]]}}, ''diploos'', « ''doblo'' » et {{Lengoua|grc|[[:fr:wikt:εἶδος|εἶδος]]}} ''eidos'', « ''en fôrma de'' ») quand los [[cromosomo]]s que contint sont presents per ''pârs'' ('''2n''' cromosomo). Lo concèpto est g·ènèralament l’oposâ de [[haplôido]], tèrmo que dèsigne les cèlules a cromosomos en simplo ègzemplèro ('''n''' cromosomos).

Na cèlula compte adonc doux [[alèlo]]s por châcun de sos [[gèno]]s (en defôr de les parties spècefiques ux [[Gonosomo|cromosomos sèxuâls]]), los doux cromosomos d’un mémo pâr qu’ant los mémos gènos. Celes doves vèrsions sont d’origina matèrnâla por yona et patèrnâla por l’ôtra, et pués sont étâyes rassemblâyes pendent la [[fècondacion]] (rencontro de doves cèlules haplôides : n + n = 2n).

Un [[organismo]] ou ben na partia d’organismo est dét diplôido quand ses cèlules sont lor-mémes diplôides.
[[Fichiér:Schéma du cycle diplophasique.svg|figura|500px|centrâ|<center>''Sch·èmâ simplifiâ du cicllo diplofasico'' (en [[francês]]).</center>]]

Celes dèfinicions regârdont solament los organismos [[Eukaryota|ecariotos]] ([[Protista|protistos]], [[bétye]]s, [[Planta|plantes]], [[Fungi|champegnons]]), qu’ant de verés cromosomos. Per ègzemplo, betont vêr defôr les [[Bactèrtia|bactèries]] qu’ant gins de [[Noyél (biologia)|noyél]] et pués possèdont de cromosomos d’un tipo a pârt.

La [[Reproduccion (biologia)|reproduccion sèxuâye]] que demande ’n èchanjo gènètico emmode de mècanismos de rèduccion ([[mèyosa]]) et d’ôgmentacion ([[fècondacion]]) de la rèpèticion des cromosomos ([[plôidia]]). Lo [[Cicllo de via (biologia)|cicllo de via]] d’un organismo ecarioto comprend vêr forciêment n’altèrnance de stados a nivéls de rèpèticion cromosomica difèrents : prèjont d’altèrnance de fâses (vêre [[Cicllo de via (biologia)|cicllo de via]]).

Chiéz los [[Homo sapiens|homos]] et la plepârt de les bétyes, la fâsa '''diplôida''' ('''2n''') est franc dominenta. L’organismo (lo côrp) sè dèvelope tot avouéc de cèlules que contegnont châcuna los cromosomos en dobla vèrsion. La fâsa '''[[Haplôido|haplôida]]''' ('''n'''), por lyé, regârde ren que la formacion des [[gamèto]]s : [[spèrmatozôido]] ou ben [[ovulo]].

Chiéz les [[Bryophyta|moces]] et chiéz quârques [[Alga|algues]], lo sch·èmâ est envèrsâ : la fâsa '''diplôida''' ('''2n''') acompagne ren que rudo vito la fècondacion. La planta sè dèvelope grâce a la [[mèyosa]], desot fôrma '''haplôida''' ('''n'''). Chiéz les [[Filicophyta|fioges]] et les plantes a granes (ou ben [[Spermatophytina|spèrmafitos]]), la fâsa diplôida prèdomine.

La diplôidia at possu étre favorisâye perce que pèrmèt de rèparar les cassures doblos-brins de l’[[Acido dèsoxiribonuclèico|ADN]]. Pèrmèt étot de mascar l’èfèt de les mutacions nuisibles, que sont por la plepârt [[Dominance (gènètica)|rècèssives]]<ref>{{fr}} {{Ôvra|ôtor=Thierry Lefevre, Michel Raymond, Frédéric Thomas|titro=Biologie évolutive|èditor=De Boeck Supérieur|dâta=2016|passâjo=148}}.</ref>.

== Nen savêr més ==
* [[Sporofito]]

== Notes et rèferences ==
<references />

{{DEFAULTSORT:Diploido}}
[[Catègorie:Concèpto de gènètica]]
