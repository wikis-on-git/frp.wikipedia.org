{{Grafia - Dârfenouès en ORB lârge|adjèctif dèmonstratif=1}}
[[Fichiér:Palais_Idéal_-_mai_2014_-_5.JPG|figura|300px|<center>''Façâda levantenche'' du Palès idèâl en [[2014]].</center>]]
Lo '''Palès idèâl''' ou ben lo '''Palès idèâl du factor Chevâl'''<ref group="N">Diont avouéc lo '''Palès idèâl du pedon Chevâl''' en ôtros [[Arpetan|patouès arpetans]].</ref> (le ''{{lengoua|fr|Palais idéal du facteur Cheval}}'' en [[francês]]) est un monument bâti a [[Hiôtariva]] ([[Droma (dèpartament)|Drom’arpetana]]) per lo [[Pedon|factor]]<ref group="V">« '''factor''' » ''m'' est lo mot dârfenouès por « '''pedon''' » ''m''.</ref> [[Fèrdinand Chevâl]], depués<ref group="V">Varianta dârfenouèsa de « '''dês''' » ''prèp''.</ref> 1879 jusqu’a<ref group="V">« '''jusqu’a''' » ''loc prèp'' est lo parlament dârfenouès por « '''tant qu’a''' » ''loc prèp''.</ref> 1912.

[[Ch·èf-d’ôvra]] de l’[[arch·itèctura nayiva]] et de l’[[ârt nayif]], il est rengiê come<ref group="V">Varianta dârfenouèsa de « '''coment''' » ''prèp''.</ref> [[Monument historico (France)|monument historico]] depués 1969.

Por un voto organisâ pendent l’étéf<ref group="V">« '''étéf''' » ''m'' est lo mot dârfenouès por « '''chôd-temps''' » ''m''.</ref> 2020, u nivél nacionâl, per los productors de l’èmission ''[[Lo Monument prèferâ des Francês|Lo Monument prèferâ dus Francês]]''<ref group="V">Varianta dârfenouèsa de « '''des''' » ''art mpl''.</ref>, difusâ<ref group="V">Varianta dârfenouèsa de « '''difusâye''' » ''pp f''.</ref> dessus [[France Tèlèvisions]], lo ''Palès idèâl'' at entâ<ref group="V">Varianta dârfenouèsa de « '''étâ''' » ''pp m''.</ref> rengiê second dessus una lista de quatôrze monuments. Sa construccion at avouéc fêt la chousa d’una [[pèlicula biografica]] francêsa rèalisâ<ref group="V">Varianta dârfenouèsa de « '''rèalisâye''' » ''pp f''.</ref> per [[Nils Tavèrniér]] et sortia en [[2018 u cinèmâ|2018]].

== Ôtor ==
Lo concevior et arch·itècto de quél<ref group="V">Varianta dârfenouèsa de « '''cél''' » ''a dèm m''.</ref> monument est lo [[Pedon|factor]] [[Fèrdinand Chevâl]], empleyê de l’[[Pôstes, tèlègrafos et tèlèfonos (France)|administracion de les pôstes]], chargiê de Hiôtariva. Quél temps corrèspond u dèvelopament dus voyâjos de natera<ref group="V">Varianta dârfenouèsa de « '''natura''' » ''f''.</ref> touristica et la [[cârta postâla]] fât son aparicion en France en 1873, sêt cinq ans davant<ref group="V">Varianta dârfenouèsa de « '''devant''' » ''prèp''.</ref> lo comencement du Palès idèâl.

Queli<ref group="V">Varianta dârfenouèsa de « '''celi''' » ''pron dèm m''.</ref> chavone la construccion du Palès idèâl en [[1912]], a l’âjo de 76 ans<ref name="mis">{{fr}} {{Bâsa Mèrimê|PA00116966}}.</ref>. Bâtirat avouéc, d’aprés la méma mètoda de construccion, sa tomba u cementiéro<ref group="V">Varianta dârfenouèsa de « '''cemetiéro''' » ''m''.</ref> de Hiôtariva, [[Tomba du Factor Chevâl|la tomba du silence et du repôs sen fin]], et pués la [[Vilâ Alicius]], que sè trôve a coutâ du palès et tôs rengiês come monuments historicos.

== Historico ==
D’abôrd ensorcelâ per de [[Piérra|piérres]] que rècôrte<ref group="V">Varianta dârfenouèsa de « '''rècôlte''' » ''3{{éma}} pèrs du sing du pres de l’endic du v'' « '''rècoltar''' ».</ref> pendent sa veriê (parcôrt a pied {{unitât|43|km}} per jorn !), Fèrdinand Chevâl sè vôt enspirar de les cârtes postâles que distribue tôs los jorns por bâtir, sus un tèrren qu’at achetâ, quél palès qu’est un voyâjo ''nayif'' [[G·eografia|g·eografico]], [[Histouère|historico]] et surtot [[Filosofia|filosofico]]. Travalye de nuet a la lumiére d’un [[quinquèt]], mourgâ per un grôs mouél de les gens de la velèta.

Quél monument bâti per un homo tot solèt mesere {{unitât|12|mètros}} de hiôt et {{unitât|26|mètros}} de long, les difèrentes piéces (des piérres ramassâs<ref group="V">Varianta dârfenouèsa de « '''ramassâyes''' » ''pp fpl''.</ref> dessus los chamins<ref group="V">Varianta dârfenouèsa de « '''chemins''' » ''mpl''.</ref> por la plepârt) ont<ref group="V">Varianta dârfenouèsa de « '''ant''' » ''3{{éma}} pèrs du pl du pres de l’endic du v'' « '''avêr''' ».</ref> entâ apondues avouéc de [[Chôlx (matiére)|chôlx]], de [[Mortiér (matèriâl)|mortiér]], de [[ciment]] et d’armatures mètaliques (quen qu’est<ref group="V">Varianta dârfenouèsa de « '''cen que''' » ''pron rel''.</ref> prècursior en matiére de tècnica de « [[bèton armâ]] »)<ref>{{fr}} [https://www.lelivrescolaire.fr/manuel/1176315/francais-6e-2016/chapitre/1177564/le-poete-createur/page/1177826/le-palais-ideal-du-facteur-cheval/lecon Sus lo seto ''le livre scolaire'', pâge de prèsentacion « Le palais idéal du facteur Cheval »], viu lo 23 d’avril 2019.</ref>.

D’abôrd dècriâ vêr mocâ per la plepârt dus spècialistos de l’[[ârt]], l’ôvra recêt diens<ref group="V">Varianta dârfenouèsa de « '''dens''' » ''prèp''.</ref> los [[ans 1930]] lo soléf morâl d’un mouél d’[[artisto]]s come [[Pablô Picassô]] et [[André Breton]]<ref>{{fr}} ''Le Facteur Cheval'', ôvra de Picassô, et fotô d’André Breton que visite lo Palès, [http://www.ladressemuseedelaposte.com/Presse/Dossiers/documents/DPAveclefacteurcheval.pdf sus lo fasciculo de l’èxposicion de 2007].</ref>, qu’uvriront la vie a una recognessence encor<ref group="V">Varianta dârfenouèsa de « '''oncor''' » et « '''adés''' » ''adv''.</ref> més g·ènèrâla.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{DEFAULTSORT:Pales ideal}}
[[Catègorie:Hiôtariva]]
[[Catègorie:Arch·itèctura ècllèctica en France]]
[[Catègorie:Arch·itèctura nayiva]]
[[Catègorie:Monument historico dens la Droma]]
