Lo '''[[palès|Palès]] idèal du Pedon Chevâl''' est un [[monument]] construit a [[Hôterives]] ([[Drôma]] [[arpetan|arpetana]]) per lo pedon '''[[Fèrdinand Chevâl]]''', de 1879 a 1912.<br>

[[Patron-d'ôvra]] de l'[[architèctura nayiva]] et de l'[[ârt nayif]], il est cllassiê u titro des [[monuments historicos]] dês 1969.<br>

A l'ocasion d'un [[voto]] enganciê durent lo chôd-temps 2020, u nivél nacionâl, per los productors de l'èmission Lo Monument prèfèrâ des Francês, difusâye sur [[France Tèlèvisions]], lo Palès idèal at étâ cllassiê second sur na lista de quatôrze monuments. Sa construccion at asse-ben étâ l'objèt d'una pèlicula [[biografia|biografica]] francêsa rèalisâ per [[Nils Taverniér]] et sorti en 2018.<br>

D'abôrd ensorcelâ per des [[piérra|piérres]] qu'il rècolte pendent sa tornâ (il parcôrt a pied 43 km per jorn!), Fèrdinand Chevâl vat s'enspirar des [[cârta postâla|cârtes postâles]] qu'il distribue tôs los jorns por construire, sur un tèrren qu'il at achetâ, ceti palès qu'est un voyâjo "nayif" [[G·eografia|geografico]] asse ben qu'[[histouère|historico]]. et surtot [[filosofia|filosofico]]. Il travalye la nuet a la lumiére d'un [[chelely a pètrole]], mourgâ per na granta partia de la populacion de la petiôta vela.<br>

Fèrdinand Chevâl achavone la construccion du Palès idèal en 1912, a l'âjo de 76 ans. Ceti monument a èdifiâ per un homo tot solèt mesera 12 mètros d'hôtior et 26 mètros de longior; les difèrentes piéces (des piérres ramassâyes sur los chemins por la plepârt) ant étâ assemblâyes avouéc de la [[chôlx]], du [[mortiér]], du [[ciment]] et des armatures mètaliques (cen qu'est devantiér en matiére de tècnica de « [[bèton armâ]] »). Il construirat asse-ben, d'aprés la méma mètoda de construccion, sa [[tomba]] u [[cemetiéro]] d'Hôterives, la "tomba du silence et du relâcho sen fin", et pués la "Vilâ Alicius", situâye pas luen du palès, tôs cllassiês u titro des monuments historicos.<br>

D'abôrd dècriâ vêr mocâ per la plepârt des spècialistos de l'[[ârt]], lo palès idèal recevrat dens los ans 1930 lo solas d'[[artisto|artistos]] coment [[André Breton]] et [[Pablo Picasso]], qu'uvriront la vie a na recognessence adés més gènèrala.

[[Fichiér:Palais Idéal - mai 2014 - 5.JPG|figura|centrâ|Façâda u levant du Palès idèal]]
