[[Fichiér:Yuri-Gagarin-1961-Helsinki-crop.jpg|figura]]
'''Youri Alexeyevitch Gagarine''' (en [[russo]] Ю́рий Алексе́евич Гага́рин, prononcé jʉrʲɪj ɐlʲɪˈksʲejɪvʲɪt͡ɕ ɡɐˈɡarʲɪn), nèssu en [[Russie]] lo [[9 de Mârs]] de [[1934]] et môrt lo [[27 de Mârs]] 1968 dens lo chach·e de son avion, de [[nacionalitâ]] [[Union Soviètica|soviètica]], est lo premiér homo a avêr rèalisâ un vôl dens l’[[èspaço]], lo [[12 d’avril]] de [[1961]].

Youri Gagarine est nèssu dens un vilâjo povro de la règ·ion de [[Smolensk]], sens [[égoua]] ni [[èlèctricitât]]. Il at 7 ans quand la [[Seconda Guèrra mondiâla|guèrra]] comence, et sa familye conyèt l’ocupacion per lo [[Alemagnes|Trêsiémo Royômo]]. Dens la cladestinitâ, lo jouèno Youri fât de sabotâjo contre l’ocupant. Un [[avion]] soviètico se pose alyors dens un prât, et Youri est tant èbloyé pèr la mach·ina, que cet èvènement vat lo marcar por tojorn.

Apros la guèrra, Youri torne a l’[[ècoula]]. Son pâre vot lo fâre [[chapués]] coment lyé, mas Youri vot sortre de la via du vilâjo, et alâr a l’[[univèrsitâ]]. Il entre en [[1949]] a l’Institut tècnico-industrièl de [[Saratov]], et est membro du club d’[[aviacion]] de la vila. En [[1955]] il entre a l’ècoula militèra d’aviacion d’[[Orenbôrg]], et obtint lo diplômo de piloto sur [[MiG-15]] en [[1959]].

En 1959, lo programo spacial de l’[[Union Soviètica]] chèrche de jouènos pilotos, entre 25 et 30 ans. La capsula de vôl ehtant petioda, la talye de Youri — 1,58m — lyi balye un avantâjo cèrten. Tant-bien que ses compètences — modèsto, intèligent, rèactivo, bon en matèmatica — lo font remarcar pèr los èxaminators. I est [[Nikita Khrouchtchev]] que vat chouèsir Youri Gagarine entre los 2 dèrniérs candidâts, issu de la clâsse pôvra et reprèsentent l’idèâl d’ègalitâ soviètico.

[[Vostok 1]], lo vôl spacial que vat balyér Youri Gagarine dens l’[[èspaço]], est lancé a [[Baykonour]], lo [[12 d’avril]] de [[1961]]. U momènt du dècolâjo, a 09:07 (hora de [[Moscou]], 06:07 GMT), lo pôls de Youri Gagarine passét de 64 a 157 batements pèr segonda. Dens l’èspaço, Youri s’èmèrvèlye de la biotâ de la [[Tèrra]].

A la ''dèsarpâ'' de l’èspaço, la capsula conyèt quârques problèmos, et comence a viriér. Lo tôrn de la capsula fât de grantes fllâmes, mas Youri Gagarine rèsta calmo. La fin de la ''dèsarpâ'' se fât en parach·uto.

Lo [[14 d’avril]], Youri Gagarine est invitâ pèr [[Nikita Khrouchtchev]] et [[Leonid Brejnev]] a Moscou por recêvre los honors.

[[Catègorie:Russie]]
