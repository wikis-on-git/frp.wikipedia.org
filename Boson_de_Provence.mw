{{Grafia RèfB}}{{Vêre homonimos|Boson (homonimia){{!}}Boson}}
[[Fichiér:King Boson of Provence.JPG|figura|250px|<div class="center">Lo ''rê Boson et [[Ètièno (mârtiro)|sant Ètièno]]'', bocon de les frèsques de l’[[Abayie de Charluè|abayie ''Sant-Fortunât'']] de [[Charluè]], {{s-|XII}}.</div>]]
'''Boson de Provence''' ou ben '''{{sôveren-|Boson V}} de Provence''' {{Copa|des côps dét asse-ben '''{{sôveren-|Boson V}} de Vièna''' ou '''d’Ârlo'''}} (nèssu {{v.}}[[844]] a [[Vièna]] et môrt lo {{dâta|11 janviér 887}} en la méma vela) est un monarco [[Lotaringia|lotaringien]], qu’est lo rê de [[Reyômo de Provence|Bâssa-Borgogne (Provence)]] u {{s|IX}}, et pués na granta pèrsonalitât de l’histouère [[Arpetania|arpetana]]<ref>{{fr}} « ''Parmi les grands personnages politiques du IXe siècle, Boson de Vienne est l’un des plus ambitieux.'' » dedens ''Franz Staab'', 1998.</ref>. 

Il est lo premiér a arrevar a emposar na reyôtât èlèctiva, ôtonoma et endèpendenta, ben que fragila, u méten de l’''imperium francorum'' du {{s-|IX}}.

== Biografia ==
Boson est nèssu vers [[844]] a [[Vièna]], vela burgonda dedens la valâ du [[Rôno]]. Son pâre est [[Bevin de Vièna]], qu’est més cognu desot lo nom de ''Bevin de Gôrze''. Mârie en [[876]] [[Èrmengârda (felye de Louis II lo Joueno)|Èrmengârda]] (852 / 855 – † 896), felye a l’emperor {{sôveren2|Louis II d’Étalia|lo Joueno}} (825 – † 875).

En [[871]], vint duc du [[Liyonês]] et du [[Viènês]] en Bâssa-Borgogne.

En [[872]], il est nomâ conseliér u [[Reyômo d’Aquitania|rê d’Aquitania]].

En [[875]], vint duc en [[Étalia]], et pués [[Lista des sôverens de Provence|duc de Provence]].

En [[877]], vint comto de [[Mâconês|Mâcon]] et de [[Comtât de Châlon|Châlon]], pués, en [[879]], étot d’[[Lista des comtos d’Ôtun|Ôtun]].

Il est lo sègnor de l’[[Abayie tèrritoriâla de Sent-Môris d’Agôno|abayie de Sent-Môris d’Agôno]], qu’at fondâ l’[[Abayie de Charluè|abayie Sant-Fortunât]] de [[Charluè]].

Lo {{dâta|15|octobro|879}}, prèlats et sègnors sè rassemblont en concilo u châtél de [[Mantalye]] (entre-mié [[Anêron]] et [[Châtélnôf-de-Goualôro]]) por chouèsir l’homo lo més capâblo a emparar l’Égllése et lo payis. Chouèséssont Boson coment rê et pués pregnont sus lor la rèstoracion du [[Reyômo de Provence|reyômo de Borgogne]], constituâ de les possèssions a Boson, mas asse-ben des diocèsos ux religiox – siéx arcevècos et diéx-sèpt èvècos – presents ([[Èx-en-Provence|Èx]], [[Ârlo]], [[Ôtun]], [[Avignon]], [[Biôna (Borgogne)|Biôna]], [[Besençon]], [[Châlon (Borgogne)|Châlon]], [[Dijon]], [[Geneva]], [[Grenoblo]], [[Lengres]], [[Losena]], [[Liyon]], [[Mâcon]], [[Marselye]], [[Tarentèsa]], [[Tornuèrro]], [[Troyes]], [[Valence]], [[Vièna]]).

Boson môrt a [[Vièna]] ([[Isera (dèpartament)|Isera]]) lo {{dâta|11 janviér 887}}. Il est entèrrâ dedens la [[Catèdrâla Sant-Môris de Vièna|catèdrâla ''Sant-Môris'' de Vièna]].

== Enfants ==
* [[Guila de Provence]], felye a Boson et Èrmengârda, est la fèna a [[Rodolfo Iér de Borgogne|Rodolfo I{{ér}} de Borgogne]], († 911) pués d’[[Hugo d’Ârlo]] (vers [[882]] – † [[947]]).
* [[Engèlbèrga (fène de Guilyômo lo Dèvôt)|Engèlbèrga]] (? – † ?).
* {{sôveren3|Louis III l’Avogllo}} (vers [[880]] – † aprés [[928]]), rê de Provence ([[887]] – [[928]]), [[Étalia|rê d’Étalia]] ([[900]]) et pués [[Lista des sôverens du Sant-Empiro|emperor du Cuchient]] ([[901]] – [[905]]).

== Bibliografia ==
* {{fr}} René Poupardin, « ''Boson et le royaume de Provence (855-933 ?)'' », Châlon, 1899.
* {{de}} Fritz Seemann, « ''Boso von Niederburgund'' », Halle, 1911.
* {{fr}} R.-H. Bautier, « ''Aux origines du royaume de Provence. De la sédition avortée de Boson à la royauté légitime de Louis'' », dedens ''Provence historique'', fasc. XCIII-XCIV, 1973, p. 41-68.
* {{fr}} Franz Staab, « ''Jugement moral et propagande : Boson de Vienne vu par les élites du royaume de l’Est'' », dedens ''Régine Le Jan, « La royauté et les élites dans l’Europa carolingienne (du début du IXe siècle aux environs de 920) »'', 1998, p. 365–382.

== Lims de defôr ==
{{Commonscat|Boso of Provence}}

== Notes ==
<references />

[[Catègorie:Vièna]]
[[Catègorie:Rê]]
[[Catègorie:Histouère de l’Arpetania]]
[[Catègorie:Pèrsonalitât du Moyen Âjo]]
[[Catègorie:Pèrsonalitât de l’Isera]]
[[Catègorie:Histouère de l’Étalia]]
[[Catègorie:Histouère de la Savouè]]
[[Catègorie:Histouère de France]]
[[Catègorie:Provence]]
