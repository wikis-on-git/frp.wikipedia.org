{{Graphie_RefB}}[[image:Rimbaud.PNG|right|thumb|244px|Rimbaud en [[1871]] a 17 ans par lo fotogrâfo Etienne Carjat.]]
'''Jean Nicolas Arthur Rimbaud''', dit '''Arthur Rimbaud''', est un [[poésie|poèto]] [[France|francês]], nât lo 20 octobro [[1854]] a [[Charleville]] et môrt d'una ''carcinosa gènèralisaye'' (u nivô du genuèl) lo 10 novembro [[1891]] a [[Marselye]]. Ben que côrta, la densitât de son ôvra poètica fât d'Arthur Rimbaud una de les figures premiéres de la [[litèratura]] francêsa.
Arthur ècrit sos premiérs poèmos a quinze ans ; a l'ècôla il at ja una rèputacion. Lui, por qui lo poèto dêt étre voyant et qui proclâme « ''o fôt étre absolument modèrno'' », renonce subitament à l'ècritura a l'âjo de vengt ans, sen étre oncor étâ vèritablament publiê, por sè consacrar davantâjo a la lèctura, ense qu'a la porsuita de sa pratica de les lengoues. 

Son ôvra serat recognua d'anâ ples târd, pou devant sa môrt, et cen est vèritâblament que dens les anâs 1890 et 1900 que lo mondo dècôvre ceti poèto sovent dècrit coment surrèalisto et impressionisto. Il est devegnu l'una de les figures mitiques de la poèsie francêsa.

[[Catègorie:Poèto francês]]
