{{Grafia - Romand en ORB lârge}}
[[Fichiér:Schweiz Schloss Chillon Gesamtansicht.jpg|figura|300px|Lo châtél de Chelyon.]]
Lo '''châtél de Chelyon''' est un [[Châtél (arch·itèctura)|châtél fôrt]] suisso et pués na granta fôrterèssa du [[Moyen Âjo|moyen âjo]] dedens lo velâjo de [[Vêtor]] prés [[Montrolx]], quenton de [[Quenton de Vôd|Vôd]], et en [[Arpetania]].

Endrêt emportant dedens l’histouère de la [[Savouè]], enqu’houé lo châtél fôrt rèsidence des [[Lista des comtos et ducs de Savouè|comtos de Savouè]] lo miélx consèrvâ, il est lo [[Monuments historicos|monument historico]] lo ples visitâ en [[Suisse]] et un emblèmo du [[tourismo]] vôdouês et savoyârd. Il est cllassâ [[monument historico d’emportence nacionâla]], et l’endrêt sè trôve dedens lo [[Parc naturâl règ·ionâl Gruviéres-Payis-d’Amont]].

== G·eografia ==
Lo châtél sè drèce sus una [[ila]] de roche [[châlc·ère]] dedens lo lèc [[Lèman]].

== Etimologia ==
Selon lo lengouisto [[Albert Samuel Gatschet]], lo mot ''chelyon'' – nomâ ''chillun'' en [[1150]] – vint du patouès arpetan [[Vôdouès (lengoua)|vôdouês]] pués signifie una pièrra ou ben una roche pllata.<ref>Albert Samuel Gatschet : ''Beiträge zu einer Toponomastik der Schweiz,'' 1867.</ref><ref>Vêre avouéc : [http://henrysuter.ch/glossaires/topoC1.html#Ch1 Chillon] sus lo seto toponomastico henrysuter.ch</ref>

== Histouère ==
[[Fichiér:Box mg 4922.jpg|figura|[[Châssa]] reliquiér trovâye dedens la chapèla de Sent-Trifon.]]
Lo premiér [[châtél fôrt]] sus l’ila de Chelyon at étâ costruit per los rês de la [[Reyômo de Borgogna|Borgogna d’Amont]] et l’[[Diocèse de Sion|èvèco de Sion]], probâblament u Xémo ou ben lo XIémo siècllo, a la frontièra du [[Valês]] et du [[Vôd|Payis de Vôd]]. Grâce ux rechèrches [[Arquèologia|arquèologiques]], los murs de la premiére [[chapèla]] du châtél que [[Trifon de Lamségoua|Sent Trifon]]<ref>[https://nominis.cef.fr/contenus/saint/10683/Saint-Tryphon.html Saint Tryphon]</ref> ére lo [[patron]], sont cognus.
[[Fichiér:Chateau de Chillon 28-08-2016 n33.jpg|figura|[[Hèraldica|Armôria]] du comto de Savouè. Pintura murâla dedens l’«Aula nova» du châtél de Chelyon.]]

Lo novél grant châtél fôrt sus l’ila est l’ôvra des [[Lista des comtos et ducs de Savouè|comtos de Savouè]] que l’adoptont coment yena des rèsidences u [[payis de Vôd]]. Lo châtél est nomâ, en [[1195]], «castrum Quilonis». Surtôt los comtos [[Pierro II de Savouè]] u XIIIémo siècllo et pués [[Èmon de Savouè]] u XIVémo siècllo ont fât construire des grants bâtiments, sâlas et fortificacions du châtél de Chelyon. Entre-mié l’ila du châtél et la tèrra fèrma ére un petiôt [[pôrt]]. Lo grant châtél ére lo centro administratif de la province historica savoyârda du [[Chablès]]. En [[1224]], lo châtélèn ''Uldricus castellanus de Chillon'' est nomâ dedens los documents historicos de Chelyon (consèrvâs ux arch·ives d’etât de [[Turin]]). Lo pintro vôdouês [[Jian de Grandson]] at fat les pintures murèles de la «camera domini» dedens lo châtél, por lo comto Èmon.<ref>Nicolas Schätti: [https://hls-dhs-dss.ch/de/articles/018346/2009-02-17/ ''Jean de Grandson''] dens: [[Diccionèro historico de la Suisse]]</ref>

Prés lo châtél sè trôvave, a la [[cllusa]]<ref>La cllusa de Chelyon est nomâye, vèrs 1250, dedens un document, coment frontière du tèrritouèro du comtât de Savouè : «Feodum comitis Sabaudie … usque ad clusam de Chillon». Vêre l’artocllo  [https://gaspar.unine.ch/apex/f?p=101:25:::::P25_IDARTICLE:400136083 ''Cluse'']] dedens lo [[Gllossèro des patouès de la Suisse romanda]].</ref> entre-mié la [[montagne]] et lo Lèman, un endrêt de [[douâna]] sus la rota d’[[Étalia]] et du [[Col du Grant-Sent-Bèrnârd]], et pués na velèta nomâye [[Chelyon]].

Dês [[1536]] tant qu’en [[1798]], lo châtél ére un endrêt de l’administracion civile et militère [[Bèrna|bernèse]] sus lo payis de Vôd. Lo [[11 janviér]] [[1798]], un mouél de pèrsones de [[Vevê]] ont pris lo châtél bernês que vint un domèno du novél quenton de Vôd.

U XIXémo et XXémo siècllos, lo monument historico est restôrâ, per l’''Associacion por la restôracion du châtél de Chelyon,'' avouéc l’ède p.ègz. de [[Johann Rudolf Rahn]], [[Henry de Geymüller]], [[Ernest Burnat]], [[Albert Naef]], [[Otto Schmid]], [[Alfredo d’Andrade]], [[Josef Zemp]] etc.
[[Fichiér:The Castle of Chillon MET DP209229.jpg|figura|Lo châtél de Chilyon. Fotografa de Sir John Joscelyn Coghill, 1855 (Collèccion du [[Metropolitan Museum of Art]])<ref>John Joscelyn Coghill: [https://www.metmuseum.org/art/collection/search/270859 The Castle of Chillon 1855], [[Metropolitan Museum of Art]]</ref>]]

== Lo Châtél de Chelyon dedens l’ârt ==
* [[Jian Jâque Rousseau]], at ècrit, dedens l’ôvre ''La Nouvelle Héloïse'', un èvènement u châtél de Chelyon
* [[Lord Byron]], ècriven angglès, at ècrit lo roman «Le Prisonnier de Chillon», 1816
* [[Gustave Courbet]], pintro, at rèalisâ doux-três émâges du chàtél
[[Fichiér:Plakat Simplonlinie Montreux 1928.jpg|figura|150px|Lo châtél, lo lèc et les [[Ârpes]] (los [[Dents du Mié-jorn]] en [[Valês]]). Afiche de la sociètât du [[chemin de fèr du Semplon]].]]
 
== Bibliografia ==
* Denis Bertholet, Olivier Feihl, Claire Huguenin : ''Autour de Chillon. Archéologie et restauration au début du siècle,'' Losena 1998.
* Daniel de Raemy : ''Chillon. La chapelle.'' 1999.
* Albert Naef, Otto Schmid : ''Château de Chillon, 1929–1939.'' Losena 1939.
* Claire Huguenin : ''Promenade au château de Chillon.'' Chelyon 2008.
* Ariane Devanthéry (èd.) : ''Chillon. Tours, détours, alentours.'' Veytaux 2014
* Danielle Chaperon, Jean-Pierre Pastori : ''Château de Chillon. Le fief de la rêverie romantique. Jean-Jacques Rousseau, Alphonse de Lamartine.'' Chèno-Bôrg 2008

== Lims de defôr ==
{{commonscat|Château de Chillon}}
* [http://www.chillon.ch/ Seto oficièl du châtél]
* [https://hls-dhs-dss.ch/fr/articles/007591/2005-07-15/ Château de Chillon] dedens lo [[Diccionèro historico de la Suisse]]

== Notes ==
<references />

[[Catègorie:Châtél fôrt]]
[[Catègorie:Châtél suisso]]
[[Catègorie:Quenton de Vôd]]
[[Catègorie:Lèman]]
[[Catègorie:Monument historico du quenton de Vôd]]
[[Catègorie:Arch·itèctura du Moyen Âjo]]
[[Catègorie:Histouère de la Savouè]]
[[Catègorie:Parc naturâl règ·ionâl Gruviéres-Payis-d’Amont]]
