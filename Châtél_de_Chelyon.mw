{{Grafia - Romand en ORB lârge}}
[[Fichiér:Schweiz Schloss Chillon Gesamtansicht.jpg|figura|300px|Lo châtél de Chelyon.]]
Lo '''châtél de Chelyon''' est un [[Châtél (arch·itèctura)|châtél fôrt]] suisso et pués na granta fôrterèssa du [[Moyen Âjo|moyen âjo]] et un [[Musê|musê historico]] dedens lo velâjo de [[Vêtor]] prés [[Montrolx]], quenton de [[Quenton de Vôd|Vôd]], et en [[Arpetania]].

Endrêt emportant dedens l’histouère de la [[Savouè]], enqu’houé lo châtél fôrt rèsidence des [[Lista des comtos et ducs de Savouè|comtos de Savouè]] lo miélx consèrvâ, il est lo [[Monuments historicos|monument historico]] lo ples visitâ en [[Suisse]] et un emblèmo du [[tourismo]] vôdouês et savoyârd.<ref>[https://www.region-du-leman.ch/fr/Z11245/le-chateau-de-chillon-monument-historique-le-plus-visite-de-suisse Monument historiqze le plus visité de Suisse], sus region-du-leman.ch.</ref> Il est cllassâ [[monument historico d’emportence nacionâla]], et l’endrêt sè trôve dedens lo [[Parc naturâl règ·ionâl Gruviéres-Payis-d’Amont]].
[[Fichiér:Box mg 4922.jpg|figura|150px|[[Châssa]] reliquiér trovâye dedens la chapèla de Sent-Trifon.]]

== G·eografia ==
Lo châtél sè drèce sus una [[ila]] de roche [[châlc·ère]] dedens lo lèc [[Lèman]]. A la rive du lèc sè drèce la hôta montagne qu’est a la fin de la [[chêna de montagnes]] des [[Prèarpes vôdouèses]] avouéc les [[Rochers de Naye]].

== Etimologia ==
Selon lo lengouisto [[Albert Samuel Gatschet]], lo mot ''chelyon'' – ècrit ''chillun'' dedens una sôrsa de [[1150]] – vint du patouès arpetan [[Vôdouès (lengoua)|vôdouês]] pués signifie una pièrra ou ben una roche pllata.<ref>Albert Samuel Gatschet : ''Beiträge zu einer Toponomastik der Schweiz,'' 1867.</ref><ref>Vêre avouéc : [http://henrysuter.ch/glossaires/topoC1.html#Ch1 Chillon] sus lo seto toponomastico henrysuter.ch</ref>
[[Fichiér:Diebold Schilling Pierre de Savoie reçoit à Chillon.jpg|figura|150px|Visita d’una dèlègacion de [[Bèrna]] prés lo comto [[Pierro II de Savouè]] devant lo châtél de Chelyon, en [[1255]]. Miniatura dedens la ''Chronica de Bèrna'' de [[Diebold Schilling]] ([[Burgerbibliothek Bern]]).]]

== Histouère ==
Lo premiér [[châtél fôrt]] sus l’ila de Chelyon at étâ costruit per los rês de la [[Reyômo de Borgogna|Borgogna d’Amont]] et l’[[Diocèse de Sion|èvèco de Sion]], probâblament u Xémo ou ben lo XIémo siècllo, a la frontièra du [[Valês]] et du [[Vôd|Payis de Vôd]]. Grâce ux rechèrches [[Arquèologia|arquèologiques]], los murs de la premiére [[chapèla]] du châtél que [[Trifon de Lamségoua|Sent Trifon]]<ref>[https://nominis.cef.fr/contenus/saint/10683/Saint-Tryphon.html Saint Tryphon]</ref> ére lo [[patron]], sont cognus. La cripta de la chapèla est ben consèrvâye.
[[Fichiér:Chateau de Chillon 28-08-2016 n33.jpg|figura|150px|[[Hèraldica|Armôria]] du comto de Savouè. Pintura murâla dedens l’«Aula nova» du châtél de Chelyon.]]

Lo novél grant châtél fôrt sus l’ila est l’ôvra des [[Lista des comtos et ducs de Savouè|comtos de Savouè]] que l’adoptont coment yena des rèsidences u [[payis de Vôd]]. Lo châtél est nomâ, en [[1195]], «castrum Quilonis». Surtôt los comtos [[Tomas Iér de Savouè]], [[Amèdê IV de Savouè]], [[Pierro II de Savouè]], sègnor du Payis de Vôd, u XIIIémo siècllo et pués [[Èmon de Savouè]] u XIVémo siècllo ont fât construire des grants bâtiments, sâlas et fortificacions u châtél de Chelyon. Doux-três [[Mêtrisa d’ôvra|mètros d’ôvra]] sont cognus, p.ègz. [[Pierro Mèniér]] et [[Jâque de Sant-Jôrjo]].<ref>[https://hls-dhs-dss.ch/fr/articles/007591/2005-07-15/ Château de Chillon] dedens lo [[Diccionèro historico de la Suisse]]</ref> D’ense, lo grant châtél vint lo centro administratif de la province historica savoyârda du [[Chablès]]. En [[1224]], lo châtélèn ''Uldricus castellanus de Chillon'' est nomâ dedens los documents historicos de Chelyon (consèrvâs ux arch·ives d’etât de [[Turin]]). Lo pintro vôdouês [[Jian de Grandson]] at fat les pintures murèles de la «camera domini» dedens lo châtél, por lo comto Èmon.<ref>Nicolas Schätti: [https://hls-dhs-dss.ch/de/articles/018346/2009-02-17/ ''Jean de Grandson''] dens: [[Diccionèro historico de la Suisse]]</ref> Celes pintures monumentèles sont des râres ch·ef-d’ôvres du Moyen Âjo.<ref>V. Furlan (et. al.) : ''Chateau de Chillon: Camera Domini. Etude des peintures murales du quatorzieme siecle,'' dedens : ''Studies in Conservation,'' 27, 1, 1982, pp. 25-30.</ref> Entre-mié l’ila du châtél et la tèrra fèrma ére un petiôt [[pôrt]], stacion des [[navél]]s de guèrra. 

Prés lo châtél sè trôvave, a la [[cllusa]]<ref>La cllusa de Chelyon est nomâye, vèrs 1250, dedens un document, coment frontière du tèrritouèro du comtât de Savouè : «Feodum comitis Sabaudie … usque ad clusam de Chillon». Vêre l’artocllo  [https://gaspar.unine.ch/apex/f?p=101:25:::::P25_IDARTICLE:400136083 ''Cluse'']] dedens lo [[Gllossèro des patouès de la Suisse romanda]].</ref> entre-mié la [[montagne]] et lo Lèman, una stacion de [[douâna]] sus la rota entèrnacionâla d’[[Étalia]] et du [[Col du Grant-Sent-Bèrnârd]], et pués na velèta nomâye [[Chelyon]].

Dês la guèrra bèrnèsa-savoyârda de [[1536]] et l’ocupacion du châtél per los Bèrnês, lo [[29 de mârs]] 1536,<ref>''Vor 400 Jahren eroberten die Berner die Waadt.'' Dedens : ''Berner Woche,'' 1936.</ref> et tant qu’en [[1798]], lo châtél de Chillon ére un endrêt de l’administracion civile et militère [[Bèrna|bernèsa]] du payis de Vôd. Lo [[11 janviér]] [[1798]], un mouél de pèrsones de [[Vevê]] ont pris lo châtél bernês que vint un domèno du novél quenton de Vôd.

U XIXémo et XXémo siècllos, lo monument historico est rèstorâ, per l’''Associacion por la restôracion du châtél de Chelyon,'' avouéc l’ède p.ègz. de [[Johann Rudolf Rahn]], [[Henry de Geymüller]], [[Ernest Burnat]], [[Albert Naef]], [[Otto Schmid]], [[Alfredo d’Andrade]], [[Josef Zemp]] etc.
[[Fichiér:The Castle of Chillon MET DP209229.jpg|figura|Lo châtél de Chelyon. [[Fotografia]] de Sir John Joscelyn Coghill, 1855 ([[Metropolitan Museum of Art]]).<ref>John Joscelyn Coghill: [https://www.metmuseum.org/art/collection/search/270859 The Castle of Chillon 1855], [[Metropolitan Museum of Art]]</ref>]]

== Arch·itèctura ==
Lo groupo [[Arch·itèctura|arch·itècturâl]] prôd pituresco du chatél de Chelyon est composâ de deux-três grants èlèments. Lo plan du châtél, poligonâl, ocupe tôta l’ila d’una longior de ca. 120 mètros. Vers Levant, un mur gros, hôt et fortifiâ de três tors ronds et un [[chemin de rionda]] et des [[mâche-côls]] sus consôles protège l’ensemblo de l’ila que la solèta entrâ est balyêe per un pont et una pôrta protègiyêe d’una granta tor.

U centro sè drèce la [[tor]] principâla, dèta «donjon» que les partias sont èlevâyes a difèrentes èpoques.

Vers lo cuchient et lo lèc sont construites des grantes [[mêson]]s avouèc des sâles (l’''aula magna'', l’''aula magna'' bâssa, l’''aula nova'', la sâla des ârmories), la mêson du comto, la mêson de la comtèssa et puès lo bâtiment de vocacion administrativa dèt ''domus clericorum''. U nord-est sè trôve la chapèla novéla a l’architectura gotica et avouéc un biô dècor de pintures.<ref>Laurent Golay , '' Les peintures murales de la chapelle du château du Chillon,'' dedens : Nos Monuments d'art et d'histoire, t. 42, 1991/3.</ref>
[[Fichiér:Emil Cardinaux La Linea del Sempione.jpg|figura|150px|Lo châtél, lo lèc et les [[Ârpes]] (los [[Dents du Mié-jorn]] en [[Valês]]). Afiche de la sociètât du [[chemin de fèr du Semplon]]. Artiste : [[Emil Cardinaux]].]]

== Lo Châtél de Chelyon dedens l’ârt ==
* [[Jian Jâque Rousseau]], at ècrit, dedens l’ôvre ''La Nouvelle Héloïse'', un èvènement u châtél de Chelyon
* [[Lord Byron]], ècriven angglès, at ècrit lo roman «Le Prisonnier de Chillon», 1816 (sus la via de [[François Bonivard]] (1493–1570)
* [[Gustave Courbet]], pintro, at rèalisâ doux-três émâges du chàtél


== Bibliografia ==
* Denis Bertholet, Olivier Feihl, Claire Huguenin : ''Autour de Chillon. Archéologie et restauration au début du siècle,'' Losena 1998.
* Daniel de Raemy : ''Chillon. La chapelle.'' 1999.
* Albert Naef, Otto Schmid : ''Château de Chillon, 1929–1939.'' Losena 1939.
* Claire Huguenin : ''Promenade au château de Chillon.'' Chelyon 2008.
* Ariane Devanthéry (èd.) : ''Chillon. Tours, détours, alentours.'' Veytaux 2014
* Danielle Chaperon, Jean-Pierre Pastori : ''Château de Chillon. Le fief de la rêverie romantique. Jean-Jacques Rousseau, Alphonse de Lamartine.'' Chèno-Bôrg 2008

== Lims de defôr ==
{{commonscat|Château de Chillon}}
* [http://www.chillon.ch/ Seto oficièl du châtél]
* [https://hls-dhs-dss.ch/fr/articles/007591/2005-07-15/ Château de Chillon] dedens lo [[Diccionèro historico de la Suisse]]
* [http://www.swisscastles.ch/Vaud/chillon/default_d.htm Le château de Chillon] sus lo seto swisscastles.ch

== Notes ==
<references />

[[Catègorie:Châtél fôrt]]
[[Catègorie:Châtél suisso]]
[[Catègorie:Musê]]
[[Catègorie:Quenton de Vôd]]
[[Catègorie:Lèman]]
[[Catègorie:Monument historico du quenton de Vôd]]
[[Catègorie:Arch·itèctura du Moyen Âjo]]
[[Catègorie:Histouère de la Savouè]]
[[Catègorie:Parc naturâl règ·ionâl Gruviéres-Payis-d’Amont]]
