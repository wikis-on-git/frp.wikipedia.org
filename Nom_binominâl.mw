La '''nomenclatura binominâla''', mêsa u pouent per [[Carl von Linné]] dens la seconda mêtiêt du XVIIIémo sièclo, at por ciba de balyér un nom entèrnacionâl a châque [[èspèce]] viventa. Ceti nom est composâ de doux mots en [[latin]]: lo '''nom gènèrico''' que comence per na majuscula dèsigne lo [[genro]] et dêt étre unico, et l''''èpitèto spècifico''' (adjèctif, gènitif ou nom en apposition), que comence per na minuscula et dêt étre unico dens lo genro. D'ense doves èspèces pôvont pas avêr la méma dènominacion. En citacion formèla on apond l'ôtor (ou los ôtors, avouéc l'usâjo de parentèses se y at avu changement de genro) et la dâta du binômo, ceti-ce étent apelâ '''combinèson''' per los scientificos. <br>

'''Quârques ègzemplos''':<br>
''Homo sapiens'' L. 1758 [[Homo]] modèrno<br>
''Filipendula ulmaria'' (L.) Maxim. 1879 [[Vegnèta des prâts]]<br>
''Hygrophorus marzuolus'' (Fr.) Bres. 1893 [[Higroforo de mârs]], marjolu<br>

Difèrents codes de nomenclatura, pèriodicament ravisâs durent des congrès entèrnacionâls, contegnont les règlles d'usâjo de ceta nomenclatura.
