{{Modèlo:Grafia CFL Savoué}}

[[Fichiér:Conflans01.jpg|figura|La plyace principâla d'Konflan avoué la Méyzon rozha]]
[[Fichiér:Blason ville fr Conflans (73).svg|figura|Lëz ârmë d'Konflan]]

'''Konflan''' ([[Confllens]] èn ORB) è on-n'anchin bôr médiévâlo é on-n'anchin-na komouna k'fè partyà houé d'la komouna d'[[Arbèrtvela|Arbèrvèla]] ê [[Savouè-d’Avâl|Savouè d'Avâ]].

L'bôr fortifià d'Konflan s'trove à l'étrà d'la konba d'[[Tarentèsa|Tarètèza]], u pià du Mont Mirantin è [[Bôfôrt|Biôfortin]]. Douë rotë arevon u douë peurtë du bôr : rla d'Savouè dirêtamê dépoué Arbèrvèla cintro, é rla d'Tarêtèza dépué la konba d'Tarêtèza. 

Loz habitan son apelà lo ''Konflarin''. 

=== Histouéra ===
Konflan z a étà prèza p'lé tropë du Rè d'[[France|Franse]] [[Henri IV (France)|Henri IV]] è 1600. 

Konflan z a étà kapitala du [[Savouè|Duché d'Savouè]] rindouà uz [[Ètats de Savouè|Èta d'Savouè]], aprè la prémira abdicachon d'[[Napoléon Iér|Napoléon 1ér]] tan k'a la rèstituchon komplyèta du téritouèro d'la Savouè ê 1815.

Konflan z a poué étà l'chef-lué d'la province d'la Hyôta-Savouè (diférèta du départamê fransè d'la [[Savouè-d’Amont|Hyôta Savouè]] d'houé). 

Lë 19 de déssinbro 1835, le Rè [[Charles-Albert de Sardègne|Charles-Albert d'Savouè]] rapon lé komounë d'Konflan et d'L'Héptà-dso-Konflan, pé kréyâ la komouna d'Arbèrvèla. 
    
L'è demnyà fransèza avoué l'rèsto d'la Savouè ê 1860. 

Cho bôr a balyà son nom à la [[Grafia de Confllens|Grafi d'Konflan]], yon-na d'lé manyiérë d'ékrirë la linga [[Arpetan|arpètana]]. 

=== Bibliografi ===
* Marius Hudry : ''Histoire des communes savoyardes : Albertville et son arrondissement (vol. 4),'' Roanne, Éditions Horvath, 1982, 444 p.


=== Liyin estèrno ===
* [https://www.pays-albertville.com/fiches/cite-medievale-de-conflans/ Pâzhe d'Konflan su l'sèto du Payi d'Arbèrvèla]



[[Catègorie:Savouè]]
