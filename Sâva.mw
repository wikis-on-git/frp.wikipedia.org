En [[botanica]] et en [[fisiologia]] des [[planta|plantes]], la '''sâva''' est lo méten liquido que circule a côsa de de les [[cèlula|cèlules]] spècialisâyes apelâyes [[vèssél|vèsséls]], entre los difèrents [[orgâno|orgânos]] des plantes pèrmetent de charrotar los èlèments de nurretura nècèssèros a lor crêt et redistribuar les èssences organiques aprèstâyes per la [[fotosintèsa]].<br>
Il ègziste doux tipos de sâves : la sâva bruta et la sâva aprèstâye.<br>
- la '''sâva bruta''', ou sâva poyenta, est na solucion de [[sâl minèrala|sâls minèrales]] capturâye u nivél des [[racena|racenes]] et que monte a travèrs lo xilèmo, que comprend los vèsséls du bouesc.<br>
- la '''sâva aprèstâye''', ou sâva dèscendenta, contint des [[èssence organica|èssences organiques]] solubles, surtot des [[sucro|sucros]] et des [[acido aminâ|acidos aminâs]]; el provint èssencièlament des [[fôlye|fôlyes]], siéta de la fotosintèsa; el circule surtot dens lo [[floèmo]], [[tissu]] conductor du [[libèr]], situâ justo sot la [[corche]].<br>
L'égoua de [[biôla]] et lo sirop d'[[éserâblo]] provegnont de la sâva bruta de cetos âbros.<br>
Lo [[vin de palma]] provint de la [[fèrmentacion]] de la sâva aprèstâye du [[palmiér a sucro]].<br>

[[Fichiér:Drop of birch sap.jpg|figura|centrâ|Dègot de sâva de biôla]]
