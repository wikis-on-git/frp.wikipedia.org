En [[biologia]], l''''èspèce''' est lo [[taxon]] de bâsa de la [[classificacion]] des [[étre vivent|étres vivents]]. Mas o est un concèpt dificilo a dèfenir. Il ègziste d'alyor una grôssa vengtêna de dèfinicions de l'èspèce. Classicament, on considère qu'una èspèce est na [[populacion]] ou un ensemblo de populacions yô los [[endividu|endividus]] pôvont èfèctivament ou potencièlament sè [[reproduccion|reproduire]] entre lor et engendrar una dèscendence vivâbla et fèconda, dens des condicions naturèles. Mas ceti critèro est ben dificilo a aplicar; per ègzemplo cèrtênes "èspèces" cognessont pas la [[reproduccion]] sèxuâ. Los spècialistos de tèrren utilisont surtot des caractèros [[morfologia|morfologicos]], des côps ben ensufisents ou trompors. Los progrès de la [[gènètica]] pèrmètont des comparèsons d'èchantelyons aprés dètèrmenacion de marquiors et opèracions de [[sèquençâjo]] de sègments gènicos, mas lé asse fôt chouèsir des critèros finalament prod arbitrèros (nombro de bâses d'[[ADN]] difèrentes sur los sègments sèquenciês per ègzemplo).<br>
Enveron un milyon et demi d'èspèces viventes ant ja étâ dècrites, et on en publeye de novèles tôs los jorns; lo nombro totâl est franc dificilo a èstimar.<br>

=== Nomenclatura ===

Por nomar una èspèce, on utilise la [[nomenclatura binominâla]] mêsa u pouent per [[Carl von Linné]] (''Linnaeus'' en latin), en endicant d'ense lo '''genro''' (substantif) et l''''èpitèto spècifico''' (adjèctif, gènitif ou substantif en aposicion). De façon formèla on fât siuvre lo binômo du nom ou de l'abrèviacion de l'ôtor ou des ôtors, et mémament de la dâta de crèacion du binômo, qu'at pu subir des transformacions (changement de reng, ou de genro per ègzemplo) ; dens ceti câs lo premiér ôtor est metu entre parentèses. Lo binômo est nècèssèrament en latin, lo nom de genro comencient tojorn per na majuscula et l'èpitèto spècifico per na minuscula.<br>

'''Quârques ègzemplos''' : <br>
''Homo sapiens'' L. 1758                          [[Homo]] modèrno<br>
''Cepaea hortensis'' O. F. Müller 1774            [[Escargôla]]<br>
''Prunus persica'' (L.) Batsch 1801               [[Pêrchié]]r<br>
''Prunus dulcis'' (Mill.) D. A. Webb 1967         [[Amandoliér]]<br>
''Amanita phalloides'' (Vaill. ex Fr.) Link 1833  [[Amanita vèrda]]

[[Catègorie:Biologia]]
