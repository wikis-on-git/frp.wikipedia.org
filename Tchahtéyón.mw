{{Grafia B.R.E.L. - Basa Val}}{{Articllo principâl en ORB|Châtelyon (Étalie){{!}}Châtelyon}}
'''Tchahtéyón''' ([[fransé]] : ''Châtillon'') a l'é eunna quemeunna da média [[Val d'Ohta]].

== Géografiya ==
Tchahtéyón che troue à l'intràn da [[Vatornèntse (comba)|Valtornéntche]].

== Ehtoria ==
La prézénsa dé toc dé tchéramique à l'intor dé l'ihtachón dé Tchahtéyón fan pénséi que djà ou tén da pré-ihtouére y ire dé djén.

Dou tén romàn sooubron li réhte dé un pón déssù la goula tchavà dou torrèn [[Marmore]] é cahque ehcritte déssù lo mur di échaléi qué porton à l'iguije.

L'an 1252, lo terrén dé Tchahtéyón ire dézot lo pouvouér da poténta fameuya di Tchallàn (''Challant''), qué l'aon fét bahtì dou tchahtéi : lo preméi, ouèi propriétà di Passerin d'Entrèves, outor da méita XIIIe siécle, lo sécón, a Uchéi (''Ussel''), l'an 1350. Lo tchahtéi dou Barón Gamba, ou contréiro, ató lo chó béi parc, l'at ihtà bahtì mae dou 1911.

La vocachón industriella dé Tchahtéyón, vignì contùn pieu importanta dou XVIIIe siécle, l'ae révélà-che djà ou XIVe siécle, ató l'esplouatachón di mignéire dé fér dé Uchéi, in dounèn mouéi dé importansa ou travai dou métal, in pieu a produchón dou textil et di manufateurre.

'Co lou comerse ire importàn pé lou paìs, vu la chà pozechón à l'intràn da [[Vatornèntse (comba)|Valtornéntche]], d'où qué vignaon li martchàn dou [[Canton du Valês|Vallèis]], mersì ou [[Pas dou Téodulle]], pé portéi la roouba é li béhte i féire qué ché féjaon ou bor.

'Co lou tourizmo l'at u la chà importansa pe lou paìs, qué à la fin dou XIXe siécle l'at vu nahtre dé locande é di-z-oberje pé oberdjéi i alpiniste qué tentaon dé montéi lo [[Tchervìn]] o li viandàn qué allaon à [[Sent-Vincent (Étalie)|Sén-Vinsén]] pé queréi-che i terme.

=== Personnalité dé Tchahtéyón ===
* Denise Grey (''Édouardine Verthuy'') - actrise naturalizàe fransésa
* Emmanuel Bich - médesìn é sentécco dé [[Ohta]] (dé 1838 à 1841)
* Marcel Bich - diffuseur dou ''stylo à bille''
* Georges Carrel - prére é botaniste
* Louis Jaccod - écrivèn in patoé [[valdotèn]]
* Italo Mus - péntre
* Édouard Bérard - prére é botaniste
* Désiré Lucat - poéte in patoé [[valdotèn]]
* Joseph-Auguste Duc - évèque dé [[Ohta]] dé 1872 à 1907

<gallery>
Image:Châtillon vista dal castello di Ussel..JPG|Tchahtéyón vu dé Uchéi (''Ussel'')
File:Châtillon ND Grâces.JPG|La tchapalla Notre-Dame-de-Grâces, protcho lou pón romàn
File:Panorama Saint-Vincent e Châtillon.JPG|Lo bor é lou terrèn communal. Dé là da ligna dé oumbra l'é la queumeunna dé [[Sent-Vincent (Étalie)|Sén-Vinsén]]
File:Scalinata volontari del sangue Châtillon.jpg|Echeléi da piatse ''Morts pour la Patrie''
File:Châtillon hôtel Londres.JPG|L'ex ''Hôtel Londres'', ouéi la méizón da queuemeunna
File:Monuments morts guerre Châtillon.JPG|Monumàn i mor da guerra, piatse ''abbé Prosper Duc''
File:Castello Passerin d'Entrèves 2.JPG|Lou tchahtéi ''Passerin d'Entrèves''
File:Ponte romano di Châtillon.jpg|Lou pón romàn su lou torrèn [[Marmore]]
File:Châtillon Pont romain 1.JPG|Lou pón romàn ou lón dou ''tchumìn dé Gaule''
File:Châtillon Pont neuf.JPG|Lou ''Pont neuf''
File:Châtillon cadran solaire.JPG|''Cadran solaire'' protcho lou pón romàn
</gallery>

== Article gropà ==
* [[Val d'Ohta]]









[[Catègorie:Qeumeun-e de la Val d’Oûta]]
