{{Grafia RèfB Sr}}
[[Fichiér:Vallorbe-coat of arms.svg|figura|100px|Lo drapél de Vâlorba.]]
'''Vâlorba''' – oficièlament, en francês : ''Vallorbe'' – est una comena suissèssa et [[Arpetania|arpetana]] du quenton de [[Vôd]].

== G·eografia ==
El’est dedens lo [[District Jura-Vôd de bise]] et sè trôve u [[massis du Jura]].

Lo velâjo est situâ a la comba de l‘[[Orba (reviére)|Orba]] que la sôrsa est dedens la [[valâ de Jor]]. A bise est lo [[Mont d’Or]] pués a mié-jorn la [[Dent de Vâl-Lion]].

La cavèrna de l’Orba est un pouent fôrt du [[tourismo]] vôdouès et jurassien.
[[Fichiér:Vallorbe; la gare.jpg|figura|La gâra entèrnacionala de Vâlorba.]]

== Histouère ==
L’endrêt ére, u [[Moyen Âjo|moyen âjo]], un centro de l’endustrie du [[fèr]].

Lo velâjo est nomâ lo premiér côp dedens un document ècrit en [[latin]] de l’an [[1139]], coment ''de valle urbanensi''.

Lo [[29 de j·ulyèt]] [[1899]] l’est étâ fondâ lo ''Jornal de Vâlorba'' (francês ''Journal de Vallorbe'').

== Chemin de fèr ==
Lo [[1ér de j·ulyèt]] [[1870]] est inôgurâ la premiére gâra fèrroviére de Vâlorba. Lo [[26 de septembro]] [[1913]], la novéla [[gâra de Vâlorba|gâra entèrnacionâla de Vâlorba]] est uvèrta, que arivont des trens suisses et francês. Lo [[tunèl du Mont d’Or]] que passe la [[frontiére entre-mié la France et la Suisse]], est inôgurâ lo [[17 d’avril]] [[1915]]. Vâlorba est un pouent de la lègne de [[chemin de fèr]] du [[Tunèl du Semplon|Semplon]] et [[Losena]] vers la [[France]], yô que passe lo ''«[[Orient-Express|Simplon-Orient-Express]]»'' dês [[1919]] tant qu’en 1977. La gâra est cllassâ [[monument historico d’emportence nacionâla]].<ref>Steeve Andrey : ''Vie(s) de gare: La gare de Vallorbe,'' Nôchâtél 2021.</ref>

Dês [[1984]], los trens TGV ''Lyria'' passont a la gâra de Vâlorba.


== Patrimouéno ==
* la gâra
* l’égllése de Vâlorba, bâtiâ en [[1712]]
* lo musê du fèr et du chemin-de-fèr
* lo fôrt de Pré-Giroud 39-45
* lo [[Pont du Dè]]

== Bibliografia ==
* Pierre-François Vallotton-Aubert : ''Vallorbes: esquisse géographique, statistique et historique.'' Losena 1875.

== Lims de defôr ==
{{Commonscat|Vallorbe}}

== Notes ==
<references />

[[Catègorie:Comena du quenton de Vôd]]
[[Catègorie:District Jura-Vôd de bise]]
[[Catègorie:Massis du Jura]]
