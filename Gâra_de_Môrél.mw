{{Grafia RèfB}}
[[Fichiér:Gare Morez.jpg|figura|Doux trens a quê en gâra de Môrél]]
La '''gâra de Môrél''' est na gâra ferroviére [[Arpetania|arpetana]] de la legne dês Andelot tant qu'a La Clusa (tot-pariér «&nbsp;Legne des Hèrondèles&nbsp;»). El se trove sur lo tèrritouèro de la comena de Môrél, dens lo [[Jura (dèpartament)|Jura]].

El est entrâ en sèrviço en 1900. O est na gâra de la SNCF (Sociètât Nacionala des Chemins de Fèr francês), on y trove des trens TER Bregogne-Franche-Comtât.

== Histouère ==
Lo {{Dâta|12 out 1900}}, la gâra est uvèrte. El étiêt lo terminus de la legne depués Andelot. Avouéc lo prolongement tant qu'a Sant-Gllôdo en 1912, el est devegnue na gâra de rebrossament.

De 1921 a 1958, la gâra étiêt asse-ben dèssèrvie per la legne a vie mètrica Nion-Sant-Cergo-Môrél en direccion du [[Quenton de Vôd|canton de Vôd]].

== Situacion ==
La gâra est a 736,7 métros de hiôtor, et u pouent kilomètrico PK 49,462 de la legne dês Andelot tant qu'a La Clusa, entre-mié les gâres de Môrbiér et Sant-Gllôdo (s'y entèrcale les gâres fermâyes de Pont-du-Salyârd, Tancuat, Lèsat, La Rixose – Velârd, Valfin-les-Sant-Gllôdo).

== Sèrviços voyagiors ==

=== Reçua ===
La gâra est uvèrta tués los jorns, et un distributor ôtomatico de bilyets est a disposicion. O y at gins de guichèt<ref>https://www.ter.sncf.com/bourgogne-franche-comte/gares/87715441/Morez/pratique</ref>. La gâra est en cul-de-sac. O y at un posto d'agouelyâjo. 
[[Fichiér:Tracé Viaducs Morez.png|figura|La legne entre-mié Môrél et Môrbiér, avouéc son grant dènivelâ et ses viaducs et tunéls]]
Por reliyér les gâres de Môrbiér (861 métros de hiôtor) et Môrél (736 métros) distantes de 1,5 kilométro, 5,6 kilométros de legne ont étâ construits por franchir lo dènivelâ, avouéc 6 viaducs et 3 tunéls soterrens.

Na animacion toristica est proposâ sur céta partie de la legne por dècuvrir los paysâjos locâls et les èxplouèts tecnicos de la construccion.

=== Dèssèrta ===
La gâra est desservia per des trens règ·ionâls de la baragne TER Bregogne-Franche-Comtât, de Sant-Gllôdo a Andelot. Des trens sont prolongiês tant qu'a Dola<ref>https://cdn.ter.sncf.com/medias/PDF/bourgogne_franche_comte/Fiche_horaire%20Dole%20Pontarlier%20St%20Claude%20SA%202019%20retour_tcm74-209828_tcm74-209998.pdf</ref>.

== Galeria ==
<gallery>
Fichiér:Voies de garage de Morez.JPG|Vies de garâjo u mié-jorn de la gâra
Fichiér:Abri du quai n°2.JPG|Abri du quê 2
Fichiér:Train TER en gare de Morez.JPG|XGC en gâra de Môrél
Fichiér:Gare de Morez.JPG|Lo bâtiment de reçua de la gâra
Fichiér:Gare de Morez.jpg|ATER a quê, avouéc lo bâtiment voyagiors
Fichiér:Morez Gare et Viaduc des Crottes,.JPG|Lo viaduc des Crotes de la legne vers Môrbiér, vu depués la gâra de Môrél
</gallery>

== Notes et rèfèrences ==
<references />

== Vêre avouéc ==
{{Commons|Gare de Morez|la gâra de Môrél}}

=== Articlos liyês ===

[[Catègorie:Chemin de fèr]]
[[Catègorie:Jura (dèpartement)]]
[[Catègorie:Transpôrt]]
[[Catègorie:Transpôrt en Arpetania]]
[[Catègorie:Transpôrt fèrrovièro]]
[[Catègorie:Gâra]]
[[Catègorie:Gâra arpetana]]
{{DEFAULTSORT:Môrél}}
