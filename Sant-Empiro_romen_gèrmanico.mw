{{Grafia RèfB}}{{Vêre homonimos|Empiro romen (homonimia){{!}}Empiro romen|Empiro du Cuchient}}{{Confusion|Empiro romen du Cuchient|4=Empiro carolingien|5=Confèdèracion gèrmanica|6=Empiro alemand}}
[[Fichiér:HRR.gif|figura|300px|Èvolucion du tèrritouèro du Sant-Empiro dês [[962]] tant qu’a [[1806]].]]
Lo '''Sant-Empiro romen'''<ref>Portent sus la nomencllatura oficièla « Sant-Empiro romen » : {{fr}} « ''Représentation impartiale de ce qui est juste à l’égard de l’élection d’un roi des Romains, selon les lois et les coutumes du Saint Empire Romain'' », L’Hage, 1751, p. 46 : {{citacion|Lo Rê des Romens dêt et sè vôt pas mècllar du Govèrnament et de l’Administracion du Sant Empiro Romen, qu’atant ’ment sa Maj·èstât Emperiâla lo lui vodrat cèdar et pèrmetre}}, traduit dês lo [[francês]], etc. ''passim''[https://books.google.be/books?id=jSxWAAAAcAAJ&printsec=frontcover&hl=fr&source=gbs_ge_summary_r&cad=0#v=onepage&q&f=false]. {{fr}} David Chytraeus - « ''Histoire de la Confession d’Auxpourg'' », Anvèrs, chiéz Armand Coninx, 1632, p. 341 : {{citacion|qu’on aduisat de faire vne paix publique et bien asseurée pour tout le Saint Empire Romain}}, et ''passim'' [https://books.google.be/books?id=shtSAAAAcAAJ&printsec=frontcover&hl=fr&source=gbs_ge_summary_r&cad=0#v=onepage&q&f=false]. {{fr}} « ''Code criminel de l’empereur Charles V, vulgairement appelé la Caroline'' », La Nôvila, 1742, p. 12 : {{citacion|Je jure de rendre justice et de prononcer un jugement en affaire criminelle... de suivre fidèlement l’Ordonnance Criminelle de l’Empereur Charles V, du Saint Empire}}[https://books.google.be/books?id=mYQ7AAAAcAAJ&printsec=frontcover&hl=fr#v=onepage&q&f=false].</ref> est un regroupâjo politico, enqu’houé disparu, de tèrres d’[[Eropa du Cuchient|Eropa cuchientenche]] et [[Eropa centrâla|centrâla]] u [[Moyen Âjo]], dirigiê per un sôveren que portâve lo titro d’« [[Lista des sôverens du Sant-Empiro|emperor des Romens]] ». Sè considèrâve, de sa fondacion u {{s|X}} tant qu’a sa suprèssion u comencement du {{s|XIX}} per [[Napoléon Iér|Napoléon]], coment lo continuatior de l’[[Empiro carolingien|Empiro du Cuchient]] des [[Carolingiens]] et en-delé de l’[[Empiro romen]]. L’adjèctif ''Sant'' fut rapondu por sa pârt desot lo règno de [[Frèderic Bârbarossa]] (atèstâ en [[1157]]) por lèg·itimar lo povêr de maniére divina.

Fut asse-ben apelâ dês lo {{s|XVI}} tant qu’u {{s|XVIII}} '''Sant-Empiro romen de la nacion tutonica''' (en {{leng-la|''Sacrum Romanum Imperium Nationis Teutonicae''}})<ref>L’aponsa de les paroles « ''nationis teutonicae'' » ou ben « ''Deutscher Nation'' » est étâye oficialisâye pendent la Dièta de Cologne de 1512, mas el at disparu de l’usâjo oficièl et fut quâsi abandonâye dês lo {{s-|XVIII}} ({{de}} H. Weisert - « ''Der Reichstitel bis 1806'' », dedens : « ''Archiv fur Diplomatik'' », 1994, vol. XL, pp. 441–513.</ref>, tendent a l’identifiar avouéc les Alemagnes<ref>Per ègzemplo : {{fr}} Alexandre Hesse - « ''L’administration provinciale et communale en France, 1785-1870'' », p. 680 : « ''L’empire d’Allemagne, appelé également le saint Empire Romain de nation teutonique'' ».</ref>. Aprés sa suprèssion, dedens los lévros d’histouère francês du {{s|XX}}, fut apelâ '''Sant-Empiro romen gèrmanico'''<ref>{{fr}} ''Saint-Empire romain germanique'' (ècrit sen trèt d’union) dedens los ''Petit Larousse'' 2012 et ''Petit Robert'' 2012.</ref>. Mas la rèference gèrmanica est pas presenta dedens los lévros d’histouère d’ôtros payis : il est apelâ en [[angllès]] ''Holy Roman Empire'', en latin ''Sacrum Imperium Romanum'', en [[alemand]] ''Heiliges Römisches Reich'', en [[étalien]] ''Sacro Romano Impero'', en [[nêrlandês]] ''Heilige Roomse Rijk''<ref>{{de}} Joachim Ehlers - « ''Natio 1.5 Deutschland und Frankreich'' », dedens : « ''Lexikon des Mittelalters'' », vol. 6, [[Colona|col.]] 1037 f.</ref> ; et pués est avouéc apelâ des côps ''Premiér [[Reich]]'' ou ben ''Viely Empiro'', por lo difèrenciér de l’[[Empiro alemand]].

O est desot la dinastia des [[Otoniens]], u {{s-|X}}, que l’empiro sè fôrme dês la vielye [[Francia levantenche]] carolingièna. Dês l’an [[1032]], lo [[Reyômo d’Ârlo|Second Reyômo de Borgogne]], la [[Savouè]] avouéc, est rapondu a l’empiro. La dèsignacion {{lengoua|la|''Sacrum Imperium''}} est atèstâye por lo premiér côp en [[1157]]<ref name="krause447">{{de}} Gerhard Krause, Gerhard Müller, Siegfried M. Schwertner, {{lengoua|la|''Theologische Realenzyklopädie. Band 28. Pürstinger-Religionsphilosophie''}}, Walter de Gruyter, 1997, {{p.}} 447.</ref>{{,}}<ref>{{chapitro|lengoua=latin|titro chapitro=Mandatum ad Ottonem Frisingensem datum|titro ôvra=Monumenta Germaniae Historia|sot-titro ôvra=Constitutiones et acta publica imperatorum et regum|lévro=1|endrêt=Hanovro|dâta=1893|passâjo=Friderici I. constitutiones, tèxto {{numerô|161}}, {{p.|224}}}} ([http://www.dmgh.de/de/fs1/object/display/bsb00000800_00245.html?sortIndex=020%3A050%3A0001%3A010%3A00%3A00&zoom=0.75 liére en legne], viu lo 21 d’oût 2015).</ref> et lo titro {{lengoua|la|''Sacrum Romanum Imperium''}} aparêt vers [[1184]]<ref name="krause447" /> por étre empleyê de maniére dèfinitiva dês l’an [[1254]]. Lo complèment {{lengoua|de|''Deutscher Nation''}} (en [[latin]] {{lengoua|la|''Nationis Teutonicae''}}, en [[arpetan]] « ''de [la] Nacion tutonica'' ») est étâ apondu u {{s|XV}}. L’ètendua et les frontiéres du Sant-Empiro sont étâyes considèrâblament changiêes pendent los siècllos. U temps de sa més granta èxtension, l’empiro contint quâsi tot lo tèrritouèro de l’[[Eropa centrâla]] d’ora, des [[Payis-d’Avâl]], de la [[Bèlgica]], du [[Lussembôrg]], de la [[Suisse]] et pués de parties de la [[France]] et de l’[[Étalia]]. Son histouère et sa civilisacion sont vêr un héretâjo partagiê per un mouél d’Ètats eropèens d’ora.

Los [[temps modèrnos]] mârcont por l’empiro l’empossibilitât estructurâla de menar de guèrres ofensives, d’èpatar son povêr et son tèrritouèro. Dês ique, ses principâles missions sont la dèfensa du drêt et la consèrvacion de la pèx. L’empiro dêt assurar la stabilitât politica et la rèsolucion pacefica des dèsacôrds en endiguent la dinamica du povêr : semond na protèccion, ux sujèts contre l’arbitrèro des [[Fèodalitât|sègnors]], et pués ux ôrdres muens importants contre tota enfraccion u drêt fêta per los ôrdres més importants et per l’empiro mémo. Dês l’an [[1648]], des Ètats vesins sont constitucionalament entègrâs coment Ètats emperiâls ; l’empiro remple adonc étot cela fonccion de pèx dedens la constèlacion de les pouessiences eropèènes.

Dês lo méten du {{s-|XVIII}}, l’empiro pôt pas més emparar sos membros de la politica d’èxpension de les pouessiences du dedens et du defôr. O est yona de les côses de son èfondrament. Les [[Guèrres napoléoniènes|conquétes napoléoniènes]] et la crèacion de la [[confèdèracion du Rin]] dèmontront la fèblèssa du Sant-Empiro. Lo Sant-Empiro romen disparêt lo {{dâta|6 oût 1806}} quand l’emperor [[Françouès Iér(emperor d’Ôtriche)|Françouès I{{ér}}]] dèpôse sa corona por étre ren qu’[[Empiro d’Ôtriche#Los emperors d’Ôtriche|emperor d’Ôtriche]] et, coment l’ècrit [[Ferdinand Lot]], lo {{dâta-|6 oût 1806}}, dâta de l’abandon per Françouès II de sa qualitât d’emperor des Romens, pôt étre considèrâ coment l’acto de môrt lègâla de l’[[Empiro romen]]<ref>{{fr}} [[Ferdinand Lot]] - « ''La fin du monde antique et le début du moyen âge'' », Paris : Albin Michel, col. ''L’évolution de l’Humanité'', 1968, {{p.|278}} : {{citacion|Empereurs, historiens, juristes du Moyen Âge et des temps modernes ont cru sincèrement que l’Empire, quoique son chef fût de nation germanique, était réellement la continuation de l’Empire romain d’Occident. Si bien que, au point de vue du droit constitutionnel, si l’on veut dresser l’acte de décès légal de l’Empire romain, il faut descendre jusqu’au {{dâta-|6 oût 1806}}, jour où François II renonça à son titre d’empereur romain de nation germanique pour prendre celui d’empereur d’Autriche}}.</ref>.

Sus lo viely tèrritouèro de l’empiro sè sont procllamâs u {{s-|XIX}} un mouél de payis modèrnos : les [[Alemagnes]], l’[[Ôtriche]], la [[Suisse]], l’[[Étalia]], la [[Rèpublica tchèca]], los [[Payis-d’Avâl]] et d’ôtros.

== Notes et rèferences ==
=== Notes ===
{{Rèferences|groupo=Nota}}

=== Rèferences ===
<references />

[[Catègorie:Histouère de l’Eropa]]
