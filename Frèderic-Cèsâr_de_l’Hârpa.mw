{{Grafia RèfB}}
[[Fichiér:Frédéric-César de La Harpe by Pajou.jpg|figura|Frèderic-Cèsar de la Harpe.]]

'''Frèderic-Cèsar de la Harpe''' – en francês ''Frédéric-César de la Harpe'' – qu’est nèssu lo [[6 d’avril]] [[1754]] a [[Rolo]] et môrt lo [[30 de mârs]] [[1838]] a [[Losena]] est un juriste et homo politico [[arpetan]] et suisso du [[quenton de Vôd]] qu’et brâvament contribuâ a la nèssence de la constitucion de la [[Suisse]] modèrna.

== Via ==
Après les ètudes a Haldenstein, en [[Gresons]], pués a [[Geneva]] et [[Tübingen]], vivét a Losena dês [[1774]], et de [[1782]] tant qu’en [[1795]] a [[Sent-Petersbôrg]] en [[Russia]] yô qu’ére enstitutor des enfants de la tsarèna [[Caterina II]].

En 1798 vint membro du govèrnament de la [[Suisse|rèpublica hèlvetica]]. A côsa d’una rebèna en Suisse, Frèderic-Cèsar de la Harpe ére a Paris et, de 1801 a 1802, novélament en Russia, pués de 1802 a 1814 a Paris. En 1814 il ére lo reprèsentant des quentons suissos de [[Quenton de Vôd|Vôd]] et du [[Quenton du Tèssin|Tèssin]] prés lo [[congrès de Viène]] qu’at constituâ lo novél cârro politico de la Suisse.
[[Fichiér:Île de la Harpe.jpg|figura|L’[[Îla de la Harpe]], crèâye prés la riva du [[Lèman]] a Rolo; avouéc un monument en memouère de Frèderic-Cèsar de la Harpe inôgurâ lo [[26 de septembro]] [[1844]].]]

== Bibliografia ==
* Arthur Boehtlingk : ''Der Waadtländer Friedrich Caesar Laharpe. Der Erzieher und Berater Alexanders I. von Russland, des Siegers über Napoleon I. und Anbahner der modernen Schweiz.'' Bern, Leipzig 1925.
* Olivier Meuwly : ''Frédéric-César de La Harpe : 1754-1838,'' Losena 2011.

== Lims de defôr ==
{{Commonscat|Frédéric-César de La Harpe}}

== Notes et rèfèrences ==
<references />

{{DEFAULTSORT: Harpe, Frèderic-Cèsar de la}}
[[Catègorie:Arpetans]]
[[Catègorie:Juriste]]
[[Catègorie:Pèrsonalitât du canton de Vôd]]
[[Catègorie:Pèrsonalitât de Suisse]]
[[Catègorie:Losena]]
