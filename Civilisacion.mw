Lo tèrmeno '''civilisacion''' — que vint endirèctament du latin ''civis'', [[citoyen]] — at étâ utilisâ de difèrentes maniéres pendent l'[[histouère]].<br>

Dens lo sens [[histouère|historico]] et [[sociologia|sociologico]] actuèl, la civilisacion est l'ensemblo des trèts que distingont l'ètat d'una [[sociètât]] balyêe, du pouent de vua [[tècnica]], [[entèlèctuèl]], [[politica|politico]] et [[morâl]], sen portar d'èmo de valor. On pôt adonc parlar de civilisacions u plurièl et mémament de « civilisacions [[primitif|primitives]] », u sens [[cronologia|cronologico]], sen [[conotacion]] mèprisienta.<br>

Coment los mots [[cultura]], [[religion]] et sociètât, lo mot civilisacion at prês un pêds politico et idèologico dètèrmenant, u pouent de venir un concèpt cllâf ou un « mêtro-mot » por pensar lo mondo et l'histouère du temps des [[Lumiéres]].<br>

U XIVémo sièclo la civilisacion, adonc envesagiêe coment un [[idèal]] a avengiér et coment un procèssus de transformacion de la sociètât vers ceti idèal, at étâ la principâla [[légitimo|légitimacion]] balyêe a la [[colonisacion]] [[empèrialismo|empèrialista]]. Il s'agéssêt de « civilisar » los [[poplo|poplos]] du mondo dens na vision [[hièrarchie|hièrarchica]] et [[èvolucionismo|èvolucionista]] de la civilisacion.<br>

Houé les concèpcions de la civilisacion sont més [[ègalitât|ègalitères]] et dèbarrassiêes des concèpcions [[racialismo|racialistes]] qu'entretegnant na [[hièrarchie|hièrarchisacion]] des civilisacions et lor confusion avouéc les zones [[religion|religioses]], de façon que lo tèrmeno dèsigne més un ètat de fêt historico et social qu'un procèssus de transformacion, d'èvolucion et de morance des sociètâts. L'idê at cèssâ de fonccionar en oposicion avouéc celes de [[barbâro|barbarie]] ou de [[sarvâjo|sarvagerie]], tandis qu'est afirmâ lo principo du « drêt des poplos a disposar de lor-mémos » avouéc la [[dècolonisacion]] progrèssiva du mondo. En ples, la difusion des [[mètoda scientifica|mètodes scientifiques]] a travèrs lo mondo pèrmèt ux poplos ancianament colonisâs de sè rèapopriar a châ pou lors histouères et lors cultures rèspèctives, avantagient d'ense lo dialogo entre "civilisacions" et lor ètude mutuèla a côsa de ceta bâsa [[mètodologia|mètodologica]] comena.

[[Catègorie:Cultura]]
