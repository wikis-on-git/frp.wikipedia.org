{{Grafia RèfB}}
[[Fichiér:Gorges areuse.jpg|figura|Un pont du chemin dedens les gôrges de la Rôsa.]]
Les '''Gôrges de la Rôsa''' sont yon des plès remarcâblos valons dedens lo [[massis du Jura]].

La reviére [[Rôsa]]<ref>Dubois Auguste, ''L'Areuse ou la Reuse: recherches sur l'orthographie de ce nom,'' dedens : ''Bulletin de la Société neuchâteloise de géographie,'' t. 20, 1909-1910, p. 157-193.</ref> prend sa sôrsa dedens la [[cllusa]] de Sent-Sulpice dedens la comena [[Vâl-Travèrs]] du quenton de [[Canton de N’châtél|Nôchâtél]], et puès s’enfonce près lo velâjo [[Nêrégoue]] dedens les gôrges provondes de prés de 10 kilomètros de longior. Après, la Rôsa sè jete dedens lo [[lèc de Nôchâtél]].

== Histouère ==
La rota de la vela de [[N’châtél]] vèrs la [[Comba de Travers]] et la [[France]] prend lo passâjo de cetes gôrges, et asse-ben la legne de [[chemin de fèr]] «Franco-Suisse» uvèrta en [[1860]] de [[Bèrna]] et N’châtél vèrs [[Pontarliér]] en France. A la sortie des gôrges sè trôve lo [[pont]]-viaduc du [[chemin de fèr du pièd du Jura]] (N’châtél-[[Invèrdon]]).

En 1874, Fritz Berthoud de Nôchâtél comence la construccion d’un chemin a l’endrêt de ''Gor des Brayes''. Fondâye lo [[4 de novembro]] [[1886]], la «Sociètât des chemins des gôrges de la Rôsa» at, entre-mié Nêrégoue et [[Bouédri]], enstalâ des chemins et ponts dedens les gôrges, que la [[veriê a pied]] est un pouent fôrt du [[tourismo]] nôchâtélês et jurassien.

Da la natura et des chemins des gôrges ègziste una iconografia artistica et touristica abondanta. 

L’[[égoua]] de la Rôsa est, dedens cete valâya, partiâlament mes en serviço, a l’éde de barâjos et égoueduits, de doux-três usines hidroèlèctriques<ref>[http://www.muehlenkalender.ch/boudry-ne-usine-electrique-des-clees-gorges-de-l-areuse.html Boudry NE Usine électrique des Clées Gorges de l'Areuse], sus muehlenkalender.ch</ref> et pués betâye avouéc des canâls a la vela de N’châtél et ôtres comenes du quenton.
[[Fichiér:Gorges de l'Areuse 1921.jpg|figura|La legne de chemin de fèr dedens les gôrges de la Rôsa.]]

== Vêre avouéc ==
* les [[gôrges de Pouèta Rèssa]]
* les [[gôrges de l’Orba]]
* les gôrges du Taubenloch

== Bibliografia ==
* Frédéric Cuche, ''Nature du Canton de Neuchâtel,'' 1998.
* Dubois Auguste, ''Les Gorges de l’Areuse et le Creux du Van,'' Nôchâtél 1902.

== Lims de defôr ==
{{Commonscat|Gorges de l’Areuse}}
* [[Seto Vouèbe]] : [http://gorgesdelareuse.ch/fr_FR/ gorgesdelareuse.ch]
* [https://neuchatelrando.ch/fr/sentiers/gorges-de-lareuse/ Gorges de l’Areuse], sus neuchatelrando.ch
* [https://www.boudry.ch/index.php?id=35404 Les Gorges de l’Areuse] sus lo seto vouèbe de la comena de Bouédri
* [http://www.gorgesdelareuse.ch/docs/iconographie.pdf 130 ans d’iconographie dans les gorges]
* [https://www.loisirs.ch/balades/12537/gorges-de-l-areuse Gorges de l’Areuse]
* [https://www.yapaslefeuaulac.ch/balade-gorges-areuse-neuchatel/ Féériques: les gorges de l’Areuse à Neuchâtel]
* [https://randodze.ch/2018/05/10/les-gorges-de-lareuse/ Les gorges de l’Areuse] sus randodze.ch

== Rèferences ==
<references />

[[Catègorie:G·eografia du canton de Nôchâtél]]
[[Catègorie:Massis du Jura]]
[[Catègorie:Gôrges]]
