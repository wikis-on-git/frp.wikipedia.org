{{Grafia - Savoyârd en ORB lârge}}{{Ôtro4|le châtél des ducs de Savouè de Chambèri|le châtél des comtos de Savouè u Borgèt|châtél du Borgèt}}
[[Fichiér:Chateaunuit.JPG|figura|300px|L’''âla du Prinço'', la vielye ''Chambra des comptios'' et pués la ''Senta-Chapèla'' de nuet.]]
Le '''châtél des ducs de Savouè''' ou ben '''châtél de Chambèri''' z-est un viely [[châtél fôrt]], du {{s-|XI}}, que sè drèce dessus la comena de [[Chambèri]] diens le dèpartament de la [[Savouè-d’Avâl]] en règ·ion [[Ôvèrgne-Rôno-Ârpes]].

Changiê un mouél de côps dês le {{s-|XIII}}, il at consèrvâ dês cela dâta na vocacion administrativa, qu’ére la sièta des [[Lista des comtos et ducs de Savouè|ducs de Savouè]] tant qu’en [[1562]]. La chapèla du châtél abritat, dês 1502 tant qu’a 1578, le [[Suèro de Turin|Sant-Suèro]]. Diens son cllochiér, est enstalâ orendrêt un grant carrelyon dét de « Sent-Francês » composâ de {{nobr|70 clloches}}, ôvra de la [[fonderie Pâcârd]] a [[Sevriér]]<ref group=Nota>En 1984, il ére le quatriémo ples grant carrelyon u mondo et le premiér d’Eropa, d’aprés {{fr}} lo « ''Petit Larousse illustré'' », èd. Larousse, 1984, {{ISBN|2-03301-384-7}}, {{p.|1220}}.</ref>. Un concèrt sè tint los premiér et trêsiémo dessandos de tôs los mês a {{Hora|17|30}}.

Le châtél abrite houé los sèrvicios de la [[Prèfèctura]] de la [[Savouè-d’Avâl]], du [[consèly dèpartamentâl de la Savouè-d’Avâl]] et pués de l’[[Acadèmia de les sciences, bèles-lètres et ârts de Savouè|Acadèmia de Savouè]].

En vèrtu des [[Monument historico (France)|monuments historicos]] : le viely châtél des Ducs de Savouè fât la chousa d’un cllassement per arrétâ du {{dâta|10|oût|1881|en France}}, le grant salon ornâ d’un dècor Louis XVI fât la chousa d’un cllassement per arrétâ du {{dâta|20|avril|1960|en France}}<ref name=PA00118227>{{fr}} {{Bâsa Mèrimê|PA00118227|''Château des Ducs de Savoie (ancien)''}}.</ref>.

== Dèscripcion ==
=== Parties du châtél ===
==== La Senta-Chapèla ====
[[Fichiér:Interno della cappella del castello - panoramio.jpg|figura|300px|Le dediens de la ''Senta-Chapèla'' u châtél des ducs de Savouè.]]
Na novèla pôrta, du comencement du {{s-|XIV}}<ref name="Mesqui">{{fr}} [[Jean Mesqui]], « ''Châteaux forts et fortification en France'' », Paris, Éditions Flammarion, col. « ''Tout l’art. Patrimoine'' », 1997, {{p.}} 101-102.</ref>, balye entrâ a la Senta-Chapèla, èlevâye u comencement du {{s-|XV}} por remplaciér la chapèla primitiva du châtél vegnua trop petiôta. Sè presente desot la fôrma d’un èpouèt solèt que prolonge un’absida poligonâla a cinq pants et pués arbore un dècor [[Arch·itèctura_gotica#Lo_Gotico_de_fuè_:_1420-comencement_XVIémo_siècllo|gotico de fuè]]<ref name="Mesqui"/>. Sa construccion s’ètire dês 1408 tant qu’a 1430 et la dêvont u [[Mêtrisa d’ôvra|mêtre d’ôvra]] Nicolèt Robèrt, ôtor tot pariér de les grantes cusenes de la Grant Sâla du {{s-|XII}}. Son [[sonjon]] s’aponte tot drêt dessus la cortena bise du châtél. Contornent cél dèrriér, un [[chemin de rionda]], dessus [[mâche-côl]]s sus consôles, protègiê per de [[crènô]]s, pèrmèt de nen parar la bâsa. Il est étâ rèstorâ en 1895.

== Monument de Mêtre ==
Sur la place devant lo châtél se trôve lo monument de [[Josèf de Mêtre]] (1753–1821) et de son frère [[Xavier de Mêtre]] (1763–1852).

== Notes et rèferences ==
=== Notes ===
{{Rèferences|groupo=Nota}}

=== Rèferences ===
<references />

[[Catègorie:Chambèri]]
[[Catègorie:Savouè]]
[[Catègorie:Histouère de la Savouè]]
[[Catègorie:Châtél|Chambèri]]
[[Catègorie:Arch·itèctura du Moyen Âjo]]
