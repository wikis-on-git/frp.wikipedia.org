{{Grafia RèfB}}

{{Taxobox vèg·ètâl     | Felogne | Illustration Chelidonium majus0.jpg| Felogne, ''Chelidonium majus''}}
{{taxobox cllâssa      | Magnoliopsida}}
{{taxobox ôrdre        | Papaverales}}
{{taxobox famelye      | Papaveraceae}}
{{taxobox genre        | Chelidonium}}
{{taxobox binomial vèg·ètâl  |Chelidonium majus | [[Carl von Linné|L.]], [[1753]]}}
{{Taxobox filogènia vèg·ètâl |Ranunculales|Papaveraceae}}
{{Taxobox fin}}

La '''felogne''', en [[latin]] ''Chelidonium majus'', est na [[planta]] en [[hèrba]] que dure de la [[famelye]] des [[papavèracê|papavèracês]]. El est la solèta [[èspèce]] de son [[genro]].

=== Dèscripcion ===
La planta dèvelope un [[rizomo]], duquint èmèrgent châque an des [[tiges]] aèriènes ramifiâyes bues, que pôvont dèpassar 50 cm d'hôtior.<br>
Les [[fôlye|fôlyes]] altèrnes, [[pènatisècâ|pènatisècâyes]], ant des [[folyèta|folyètes]] obtusament dentâs, vèrd pèrs en desot.<br>
Fôlyes et tiges copâyes lèssont colar un [[latèx]] jôno orange, de fllâr prod dèplèsent.<br>
Les [[fllor|fllors]] sont assemblâyes en [[cimos]] lâches. Châcuna at doux [[sèpalo|sèpalos]] vito chesus, quatro [[pètalo|pètalos]] jônos, na quinzêna d'ètamines et un pistilo a doux [[stigmato|stigmatos]] (mas sen cllouèson) que vindrat un [[fruit]] alongiê, s'uvrent en doves valves et dèlivrant des [[grana|granes]] que seront charrotâyes per les [[fromia|fromies]].<br>

=== Cârro et rèparticion ===
La felogne est una èspèce frèquenta tot du long des murs, dens los endrêts enrechiês en azoto (planta [[nitrofilo|nitrofila]]). El fllorét d'avril a octobro. On la trôve en [[Eropa]] et en [[Asia]].

=== Usâjo ===
Lo latèx de la felogne contint una trentêna d'[[alcalôido|alcalôidos]] poueson. Plusiors ant des propriètâts [[antimitotico|antimitotiques]], cen que fât qu'on los utilise en particuliér contre les [[vèrrues]]. Per tradicion la planta at d'ôtros usâjos, èxtèrnos et mémament entèrnos, mas fôt étre franc prudent a côsa de son fôrt poueson.

[[Catègorie:Biologia]]
[[Catègorie:Planta]]
