L''''Èrbena des [[Arpes]]''', en [[latin]] ''Lagopus muta'' subsp. ''helvetica'' Thienemann 1829, est un [[usél]] [[galiformo]] de la [[famelye]] des [[fasianidês]], sot-famelye des [[tètraoninês]], adaptâ ux [[climât|climâts]] frêds et nêvox. Ceti usél mesere enveron 35 cm de longior et entre 55 et 60 cm d'empan. Son [[plomâjo]] est bardelâ de bron-rossèt a gris bron, mas en hivèrn il vint tot blanc, avouéc les [[ploma|plomes]] du desot de la cova que réstont nêres. Los [[artely|artelys]] sont emplomâs. Lo mâcllo pôrte una [[crèta]] roge qu'at un rolo important por sèduire les femèles et emprèssionar los ôtros mâcllos.<br>

L'Èrbena des Arpes vit u tèrmeno supèrior des [[âbro|âbros]]. Ceti usél sèdentèro sè nurrét de [[borjon|borjons]], de [[grana|granes]] et de petits [[envèrtèbrâ|envèrtèbrâs]]. En mê ou jouin la femèla ôve, dens un [[nid]] sur lo sol, una diézêna d'[[ôf|ôfs]] bardelâs qu'el cove entre três a quatro senanes. Les èrbenes vivont en tropes de quârques famelyes.<br>

L'Èrbena des Arpes est yona des 23 [[sot-èspèce|sot-èspèces]] de ''Lagopus muta'' Montin 1776, qu'on trôve dens plusiors massifs montagnox et règions frêdes de l'[[hèmisfèro]] nord. L'èspèce en gènèral est pas considèrâye coment menaciêe (LC u nivél mondiâl) mas cèrtênes de ses variantes sont en dècllin. D'ense la sot-èspèce des Arpes est considèrâye coment menaciêe (fragila: VU) en [[Étalie]] et quâsi menaciêe (NT) en [[France]] et en [[Suisse]].
