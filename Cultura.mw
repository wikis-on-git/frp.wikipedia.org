En [[filosofia]], lo mot '''cultura''' dèsigne cen qu'est difèrent de la [[natura]].<br>

En [[sociologia]], coment en [[ètologia]], la cultura est dèfenia de façon més ètrêta coment « cen qu'est comon a na benda d'[[endividu|endividus]] » et coment « cen que lo sôde », cen vôt a dére cen qu'est aprês, transmetu, fêt et enventâ. D'ense, por una organisacion entèrnacionâla coment l'[[Organisacion de les Nacions unies por l’èducacion, la science et la cultura|UNESCO]] : « Dens son sens lo més lârjo, la cultura pôt houé étre considèrâye coment l'ensemblo des trèts distinctifs, [[spirituèl|spirituèls]], [[matèrièl|matèrièls]], [[entèlèctuèls]] et [[afèctif|afèctifs]], que distingont na [[sociètât]] ou na benda [[social|sociala]]. El encllôt, outre los [[ârt|ârts]], les [[lètres]] et les [[science|sciences]], los môdos de via, les [[louè|louès]], los sistèmos de [[valor|valors]], les [[tradicion|tradicions]] et les [[Creyence|creyances]] ». Ceti « resèrvouèr comon » èvolue dens lo temps per et dens les fôrmes des èchanjos. Il sè constitue en de multiples maniéres sèparâs d'étre, de pensar, d'agir et de comunicar en sociètât.<br>

Per abus de lengâjo, on utilise sovent lo mot « cultura » por dèsignér quâsi èxcllusivament la semonce de pratiques et de sèrvicios culturèls dens les sociètâts modèrnes, et en particuliér dens lo cârro des ârts et des lètres.

{{Commonscat|Culture}}

[[Catègorie:Cultura| ]]
