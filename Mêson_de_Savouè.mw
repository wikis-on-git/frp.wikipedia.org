{{Grafia RèfB}}
Famelye verésemblâblament nèssua des confins de la [[Champagne (province)|Champagne]] et de la [[Borgogne]], la mêson de Savouè règnét a partir du XI° sièclo dessus la [[Savouè]] et lo [[Piemont]], et de [[1861]] a [[1946]] dessus l'[[Italie]]. El recognêt por fondator [[Humbèrt Iér des Blanches Mans]], comto de [[Môrièna]] (vers 985-1048).


== Los comtos de Savouè et du Piemont ==

A partir de [[Pierro Iér]] ([[1078]]), los comtos de Savouè apondont lo titro de marquis de [[Turin]]. La mêson compte entre-mié sos membros los ples cèlèbros : [[Amèdê III]] (1103-1148), nèssu en [[1095]], môrt a [[Nicosia]] ; [[Amèdê V]], dét lo Grant (1285-1323), nèssu u [[Borgèt]] (Savouè) en [[1252]], que ètendét sos Ètats en Italie ; [[Amèdê VI]] (1343-1383), nèssu a [[Chambèri]] en [[1334]], que acquerét tot lo Piemont ; [[Amèdê VIII]], que abdicat en [[1434]], fut èlu [[Papa]] avouéc lo nom de [[Fèlix V]] u temps du schismo de [[Bâla]], mas renonciét a la tiâra en [[1449]], por chavonar les troblos de l'[[Égllése]] ; [[Felipo II]] (1496-1497), nèssu a Chambèri en [[1438]]. Los comtos de Savouè ont obtegnu la dignitât ducâla en [[1416]].


== Lo royômo d'Italie ==

Mâlgrât les enstabilitâts de son règno, lo veretâblo fondator de la mêson de Savouè modèrna est [[Châlo-Èmanuèl Iér lo Grant]] (1580-1630), nèssu en [[1562]], riér-petit-fely du dèrriér citâ. Il ut des dèscendents cèlèbros : [[Victor-Amèdê II]], nèssu a Turin en [[1666]], môrt en [[1732]], que obtegnét, en [[1720]], la [[Sardêgne]] avouéc lo titro de rê ; [[Victor-Èmanuèl II]], môrt en [[1878]], que fondat en [[1861]] lo royômo d'Italie, govèrnâ de [[1900]] a [[1946]] per son petit-fely [[Victor-Èmanuèl III]] pués per [[Humbèrt II]] tant qu'a la procllamacion de la Rèpublica italièna ([[10 jouen]] [[1946]]).

La petita branche des ducs d'[[Aouta]], nèssua de Victor-Èmanuèl II, at balyê un rê a l'[[Èspagne]] : [[Amèdê Iér]] (1870-1873). De son fllanc, [[Èmon]] (1900-1948), en [[1941]], fut apelâ coment rê de [[Croacie|Croacia]] (avouéc lo nom de [[Tomislave II]]), mas il volét pas prendre possèssion de ceti trôno, yô il arêt possu jouyés solament un rolo segondèro dessot lo controlo du sangllant [[Ante Pavelich]].

[[af:Huis van Savoje]]
[[ar:سفويا]]
[[br:Tierniezh Savoia]]
[[ca:Dinastia Savoia]]
[[cs:Savojští]]
[[de:Haus Savoyen]]
[[en:House of Savoy]]
[[eo:Savoja dinastio]]
[[es:Casa de Saboya]]
[[et:Savoia dünastia]]
[[fi:Savoijin kuningashuone]]
[[fr:Maison de Savoie]]
[[gl:Casa de Savoia]]
[[he:בית סבויה]]
[[hr:Savojska dinastija]]
[[hu:Savoyai-dinasztia]]
[[is:Savojaættin]]
[[it:Casa Savoia]]
[[ja:サヴォイア家]]
[[ko:사보이 왕가]]
[[la:Sabaudia (domus regnatrix)]]
[[nl:Huis Savoye]]
[[no:Huset Savoia]]
[[pl:Dynastia sabaudzka]]
[[pt:Casa de Saboia]]
[[ru:Савойский дом]]
[[scn:Savoia (famigghia)]]
[[sh:Savojska dinastija]]
[[sv:Huset Savojen]]
[[th:ราชวงศ์ซาวอย]]
[[tr:Savoya Hanedanı]]
[[uk:Савойська династія]]
[[vec:Caxa Savoja]]
[[zh:萨伏依王室]]
