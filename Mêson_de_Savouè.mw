{{Grafia RèfB}}
[[Fichiér:Armoiries Savoie 1180.svg|figura|Armouéries des comtos, pués ducs de Savouè.]]
Famelye verésemblâblament nèssua des confins de la [[Champagne (province)|Champagne]] et de la [[Borgogne]], la '''mêson de Savouè''' règnét a partir du XI° sièclo dessus la [[Savouè]] et lo [[Piemont]], et de [[1861]] a [[1946]] dessus l'Italie. El recognêt por fondator [[Humbèrt Iér|Humbèrt Iér des Blanches Mans]], comto de [[Môrièna]] (vers 985-1048).

== Los comtos de Savouè et du Piemont ==
A partir de [[Pierro Iér de Savouè|Pierro Iér]] (1078), los comtos de Savouè apondont lo titro de marquis de Turin. La mêson compte entre-mié sos membros los ples cèlèbros : [[Amèdê III]] (1103-1148), nèssu en 1095, môrt a Nicosia ; [[Amèdê V]], dét lo Grant (1285-1323), nèssu u Borgèt (Savouè) en 1252, que ètendét sos Ètats en Italie ; [[Amèdê VI]] (1343-1383), nèssu a Chambèri en 1334, que acquerét tot lo Piemont ; [[Amèdê VIII de Savouè|Amèdê VIII]], que abdicat en 1434, fut èlu [[Pape|Papa]] avouéc lo nom de [[Amèdê VIII de Savouè|Fèlix V]] u temps du schismo de [[Bâla]], mas renonciét a la tiâra en 1449, por chavonar les troblos de l'[[Égllése catolica romèna|Égllése]] ; Felipo II (1496-1497), nèssu a Chambèri en 1438. Los comtos de Savouè ont obtegnu la dignitât ducâla en 1416.

Dês lo <abbr>xiii<sup>émo</sup></abbr> siècllo tant qu’en [[1562]] la sièta des ducs ére u [[châtél des ducs de Savouè]] a [[Chambèri]].[[Fichiér:Ritratto di S.A.S. Carlo Emanuele I di Savoia.png|figura|Chârlo-Èmanuèl Iér lo Grant.]]

== Lo royômo d'Étalia ==
Mâlgrât les enstabilitâts de son règno, lo veretâblo fondator de la mêson de Savouè modèrna est [[Châlo-Èmanuèl Iér|Châlo-Èmanuèl Iér lo Grant]] (1580-1630), nèssu en 1562, riér-petit-fely du dèrriér citâ. Il ut des dèscendents cèlèbros : [[Victor-Amèdê II de Savouè|Victor-Amèdê II]], nèssu a Turin en 1666, môrt en 1732, que obtegnét, en 1720, la Sardègne avouéc lo titro de rê ; Victor-Èmanuèl II, môrt en 1878, que fondat en 1861 lo royômo d'Italie, govèrnâ de 1900 a 1946 per son petit-fely Victor-Èmanuèl III pués per [[Hombèrt II d’Étalia|Humbèrt II]] tant qu'a la procllamacion de la [[Rèpublica italièna]] (10 jouen 1946).

La petita branche des ducs d'Aouta, nèssua de Victor-Èmanuèl II, at balyê un rê a l'Èspagne : [[Amèdê Iér]] (1870-1873). De son fllanc, Èmon (1900-1948), en 1941, fut apelâ coment rê de [[Croacia]] (avouéc lo nom de Tomislave II), mas il volét pas prendre possèssion de ceti trôno, yô il arêt possu jouyê solament un rolo segondèro desot lo controlo du sangllant Ante Pavelich.

== Vêre ==
* [[Lista des comtos et ducs de Savouè]]

== Bibliografia ==
* [[Marie-José de Belgique]] : ''La Maison de Savoie.'' 3 tomes, 1956-1962.
* [[Bernard Demotz]] : ''Le comté de Savoie du {{s mini-|XI}} au {{s|XV}} . Pouvoir, château et État au Moyen Âge,'' Geneva 2000.
* Bernard Demotz : ''Les comtes qui en 400 ans firent la Savoie,'' Chambèri 1987.

[[Catègorie:Mêson de Savouè| ]]
[[Catègorie:Histouère de la Savouè]]
