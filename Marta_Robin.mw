'''Marta Robin''' (en [[francês]] Marthe Robin), nèssua lo 13 de mârs 1902 a [[Châtélnôf-de-Galôre]] ([[Drôma]] [[arpetan|arpetana]]) et môrta dens la méma vela lo 6 de fevriér 1981, est na [[mistico|mistica]] [[catolico|catolica]] [[francês|francêsa]], fondatrice des [[Foyérs de Charitât]], cognessua por des fenomènos tâls que des visions [[religion|religioses]], des [[stigmato|stigmatos]] et l'[[inédia]] que lui atribuont plusiors membros de son entorâjo. <br>

A l'adolèscence, Marta Robin at étâ victima d'una fôrma d'[[encèfalita]] que l'at a châ pou paralisâye; el at passâ una cinquantêna d'anâs dens un liét-fôtoly, pèrdent asse-ben la [[vua]], cen que l'at pas empachiêe de recevêr un grant nombro de vesitors (probâblament cent mile a muens) uxquints el balyêve sos consèlys.<br>

D'aprés cèrtins [[mèdecin|mèdecins]], son câs serêt l'èxprèssion d'un troblo [[psichico]] de tipo [[histèrico]], fenomèno sovent envocâ dens cetos câs, surtot a l'endrêt des [[fèna|fènes]]. Marta Robin at pletout surprês et convencu, per son èquilibro mental et son bon sens, des obsèrvators tot a fêt sèriox coment lo [[filosofo]] [[Jean Guitton]] et ben d'ôtros entèlèctuèls de son època, [[crètien|crètiens]] et [[atê|atês]].<br>

Son dossiér por na possibla [[bèatificacion]] at étâ dèposâ uprés des ôtoritâts [[diocèse|diocèsènes]] en 1987 pués transmetu u [[Sent-Sièjo]] en 1996. Lo 6 de mê 2010 at étâ signêe a [[Roma]], a la Congrègacion por les côses des [[sent|sents]], la ''Positio'', recuély aprèstâ dês tôs los èlèments recuelyis merient a ôtentifiar sa rèputacion de [[sentetât]] ; el at botâ a la recognessence de la « [[hèrô|hèroyicitât]] des [[vèrtu|vèrtus]] » lo 7 de novembro 2014. Totes fês, la publecacion en 2020 d'un rapôrt tant qu'alor secrèt remèt en quèstion l'ôtenticitât de cetos prètendus [[merâcllo|merâcllos]]. En fêt il s'agéssêt de l'avis franc minoritèro de yon des membros d'una comission suposâye ègzamenar lo câs de Marta Robin, avis qu'est l'objèt de plusiors travâlys de rechampâ. La [[controvèrsa]], ja dedens l'[[Égllése]], est donc pâs chavonâye.
