{{Taxobox animâl |''Bombina variegata''| BombinaVariegataJuv2.jpg |Botéron }}
{{taxobox cllâssa | Amphibia}}
{{taxobox ôrdre | Anura}}
{{taxobox famelye |Bombinatoridae}}
{{Taxobox genre animâl (ôtor) | Bombina | [[Oken]], [[1816]] }}
{{Taxobox binomial animâl | Bombina variegata| ([[Linnaeus]], [[1758]])}}
{{taxobox fin}} 

Lo '''botéron''', en [[latin]] ''Bombina variegata'', est una èspèce d'[[amfibien]] [[anuro]] de la [[famelye]] des [[bombinatoridês]].<br>

Ceti petiôt '''[[bot]]''' mesera tant qu'a enveron 5 cm de longior. Son èchena gris bron a vèrrues lui pèrmèt de sè camouflar avouéc èficacitât, mas tot lo desot est jôno bardelâ de nêr. Quand il est menaciê, lo botéron sè revire por montrar cetes colors que pôvont rapelar de crouyes sovegnances a sos atacants, viu que ceti bot pôt èmetre un liquido puant et irritant.<br>

Lo botéron sè nurrét d'[[ensècto|ensèctos]], [[vèrm|vèrms]], petiôts [[crustacê|crustacês]] et [[molusco|moluscos]]. En hivèrn il [[hibèrnar|hibèrne]]. U forél ou u comencement du chôd-temps, aprés l'[[acoblament]], la [[femèla]] ôve dens plusiors gouafes des petiôts chapelèts d'ôfs aguelyês ux [[planta|plantes]] égouetiques. Los [[gorgolyon|gorgolyons]] sôrtont u chavon de cinq jorns et aprés plusiors senanes de transformacions pregnont un aspèct d'[[adulto]] mas sè reproduisont solament aprés três ou quatro ans. U moment de la [[reproduccion]] ceti bot fât un chant particuliér ésiê a recognetre.<br>

Lo botéron vit dens les gôlyes, les gouafes et les colisses des bouescs d'una granta partia de l'[[Eropa]], en plana et en montagne. Ben que sa situacion sêt considèrâye coment pou enquiètanta (LC) u nivél eropèen, l'èspèce est emparâye dens plusiors payis et règions.<br>
En [[France]] lo botéron est considèrâ coment menaciê (fragilo: VU) et més oncor en [[Suisse]] et en [[Étalie]] (en dangiér: EN). Lo problèmo vint de la rèduccion de son méten de via, qu'isole les populacions. Les meseres d'empâra sovent sevères ant dens des cârros empachiê ou retardâ la construccion de chemins, rotes et mémament ôtorotes, provocant l'ira de quârques politicos et amènagiors (ègzemplo de l'ôtorota du [[Chablès]] entre [[Machelyi]] et [[Tonon]]).

[[Fichiér:Bombina variegata 32.jpg|figura|gôche|Botéron viu de desot]]
[[Fichiér:Bombina variegata 5(loz).JPG|figura|centrâ|Gorgolyon de botéron]]
