{{Grafia RèfB}}
[[Fichiér:Station Grenoble 2014 01.JPG|figura|La gâra de Grenoblo en mê 2014]]
La '''gâra de Grenoblo''' est na gâra fèrroviére [[Dârfénât|darfénouése]] et [[Arpetania|arpetana]] de la comena de [[Grenoblo]], ch·èf-luè du [[Isera (dèpartament)|dèpartament de l'Isera]]. El est explouètâye per la SNCF (Sociètât Nacionala des Chemins de Fèr francês).

La gâra est a la convergence de nombroses liyêsons de la baragne [[TÈR Ôvèrgne-Rôno-Ârpes]] vers [[Liyon]], [[Chambèri]], [[Èneci]], [[Geneva]], [[Valence]] et [[Gap]].

O y at des trens nacionâls avouéc los TGV vers Liyon et [[Paris]], et des trens OuiGo en hivèrn.

== Situacion fèrroviére ==
La gara de Grenoblo est u pouent kilomètrico (PK) 130,538 de la [[legne dês Liyon-Pèrrâche tant qu’a Marselye-Sant-Chârlo (per Grenoblo)]], entre-mié les gâres uvèrtes de Sant-Ègrèvo-Sant-Robèrt et Pont-de-Cllêx. O est na gâra de bifurcacion avouéc la legne dês Grenoblo tant qu'a Montmèlyan, la gâra d'aprés est Ècherôles.

== Dèssèrta ==
L'aglomèracion de Grenoblo est dèssèrvie por 7 ôtres gâres : Ècheroles, [[Gâra de Grenoblo-Univèrsitât-Giére|Grenoblo-Univèrsitât-Giére]], Jarria - Veselye, Pont-de-Cllêx, Sant-Ègrèvo-Sant-Robèrt, Sant-Jôrjo-de-Comiérs et pués Viu.

=== Trens règionâls ===
La gâra de Grenoblo est dèssèrvie per cetes legnes TÈR :

* Grenoblo - Brégon - [[Gâra de Liyon-Pârt-Diô|Liyon-Pârt-Diô]]
* [[Gâra de Grenoblo-Univèrsitât-Giére|Grenoblo-Univèrsitât-Giére]] - Grenoblo - [[Rives]] - [[Sant-André-lo-Goua]]
* [[Valence]]-Vela - Grenoblo - [[Chambèri]] - [[Èx-los-Bens]] - [[Gâra de Geneva-Cornavin|Geneva-Cornavin]] (CFF)
* Valence-Vela - Grenoblo - Chambèri - Èx-los-Bens - [[Èneci]]
* [[Sant-Marcelin]] - Grenoblo - Chambèri
* Grenoblo - [[Cleles]]-[[Mens]]
* Grenoblo - [[Gâra de Vênes-Dèvolui|Vênes - Dèvolui]] - [[Gap]]
* [[Avignon]]-Centro - Valence-Vela - Grenoblo (alar lo devendro sêr, retôrn lo demenge sêr)

La [[Legne dês Liyon-Pèrrâche tant qu’a Marselye-Sant-Chârlo (per Grenoblo)|legne de les Ârpes]] permèt des correspondences a Vênes - Dèvolui vers [[Briançon]], [[Sisteron]], [[Manosca]], [[Èx-en-Provence]] et pués [[Marselye]].

=== Trens nacionâls ===

* TGV InOui Grenoblo - [[Gâra de Liyon-Sant-Ègzupèri TGV|Liyon-Sant-Ègzupèri TGV]] - [[Paris]] Gâra de Liyon (10 alar-retorns châque jorn)
* Durant l'hivern (dês dècembro tant qu'a mârs), un tren [[Ouigo]] fêt l'alar-retôrn châque jorn dês l'aèrogâra Charlo de Gâlya 2 TGV a [[Le Bôrg]].

[[Catègorie:Gâra]]
[[Catègorie:Gâra arpetana]]
[[Catègorie:Transpôrt]]
[[Catègorie:Transpôrt en Arpetania]]
[[Catègorie:Transpôrt fèrroviéro]]
[[Catègorie:Transpôrt fèrrovièro en Ôvèrgne-Rôno-Ârpes]]
[[Catègorie:Chemin de fèr]]
[[Catègorie:Legne Liyon-Pèrrâche - Marselye-Sant-Chârlo (per Grenoblo)]]
{{DEFAULTSORT:Grenoblo}}
