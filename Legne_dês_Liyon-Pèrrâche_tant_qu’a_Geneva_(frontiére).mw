{{Grafia RèfB}}
[[Fichiér:Z27694 Fort Ecluse.jpg|figura|Tren Z 27694 devant lo fôrt de l'Ecllusa]]
La '''legne dês Liyon-Pèrrâche tant qu'a Geneva (frontiére)''' est un des âxos les més emportants de la baragne ferroviére arpetane&nbsp;: el fêt lo lim entre les aglomèracions de [[Liyon]] et de [[Geneva]] que sont les doux aglomèracions les més grantes d'[[Arpetania]], et est dens lo Selyon arpin (Geneva - Valence via [[Grenoblo]]) de Geneva a Culo. Du trafic pèriurben y circule de Liyon a Ambèriô. D'[[Ambèriô-en-Domba|Ambèriô]] a Culo, el est un mâlyon radiâl de la baragne francése, por reliyér la legne de la Môriéna.

El a donc des trafics prods diversifiês : [[TÈR Ôvèrgne-Rôno-Ârpes]], [[Lèman Èxpress]], TGV Geneva - [[Paris]] et trens de marchandises.

El est la legne 890 000 de la baragne de la SNCF.

== Situacion et parcôrs ==
La legne a doux seccions avouéc des caractèristiques difèrentes. De son pouent de dèpârt tant qu'a Ambèriô, el reste dens la plana de la [[Coutiére]] lo long du [[Rôno]], dens la zona pèriurbèna de Liyon. Et pués el devient sinuôse, en passant dens lo [[Bugê]] dens la cluse des Hôpitiôx, pués lo long du Rôno (que passe dens les gôrges). La seccion terminâla dens l'aglomèracion de Geneva est més plana.

== Histouère ==

=== Crèacion ===
Aprés de nombrôses ètudes et nègociacions, la lê n° 549 promulgâye lo {{Dâta|10 jouin 1853}} finalise les condicions et l'organisacion de la {{Citacion|concession du Chemin de fêr de Liyon a la frontiére de Geneva, avouéc embranchement sur Bôrg et Mâcon}}.

Céta lê confirme Ambèriô come pouent de dèpârt d'un embranchement que se raccorde a la legne de Paris a Liyon.

En 1855, la Compagnie du chemin de fêr de Liyon a Geneva rèalise na ètuda sur les gâres a uvrir entre-mié Ambèriô et la frontiére suisse, na notice projèt est fête por châcon arrêt, lo {{Dâta|15 decembro 1855}}.

Aprés la bancarota de la Compagnie du chemin de fêr Grant-Centrâl de France en 1857, el a étâ rèpartêta entre d'ôtres compagnies avouéc prod d'argent por en absorbar les consèquences financiéres. La Compagnie des chemins de fêr de Paris a Liyon et a la Mèditèrranê est fondâye por fusion de pllesiors compagnies, dont céla du chemin de fêr de Liyon a Geneva. Céta fusion est actâye lo {{Dâta|19 jouin 1857}}.

La seccion entre-mié Liyon Sant-Cllâr et Ambèriô uvre lo {{Dâta|23 jouin 1856}}, la seccion dês Ambèriô tant qu'a Sêssél uvre lo {{Dâta|7 mê 1857}}, et la seccion dês Sêssél a Geneva uvre lo {{Dâta|18 mârs 1858}}. La legne est finâlisâye dens Liyon avouéc l'uverture de la seccion Sant-Cllâr - Brotiôx lo {{Dâta|1 jouin 1859}} et pués la seccion Brotiôx - Gulyotiére lo {{Dâta|10 octobro 1859}}, dèjâ raccordâye a la [[gâra de Liyon-Pèrrâche]] et a la legne dês Paris tant qu'a Marselye.

=== Èvolucion ===
[[Fichiér:Ligne 890000.svg|figura|600x600px|Mapa de la legne 890 000, dês Liyon tant qu'a Geneva]]

La convencion entèrnacionala entre la France et la Suisse signâye lo {{Dâta|18 jouin 1909}} permet u [[canton de Geneva]] de rachetar la seccion sur son territouére entre-mié Geneva-Cornavin et La Plana. Céta convencion est aprovâye en France por na lê lo {{Dâta|28 decembro 1909}}, et promulgâye por dècrêt lo {{Dâta|19 janvier 1910}}. Lo rachat du canton de Geneva prend èfèt lo {{Dâta|1 janvier 1913}}. Na convencion est signâye entre la Compagnie PLM et los [[Chemins de fèr fèdèrâls suisses|CFF]], d'ense los trens que vegnont de France povont accèdar a la gâra de Geneva-Cornavin.

La legne est èlèctrifiâye en corent continu 1,5 kV, lo {{Dâta|14 decembro 1952}} de Liyon-Pèrrâche a Liyon-Sant-Cllâr, pués lo {{Dâta|22 septembro 1953}} de Liyon-Sant-Cllâr a Culo.

Lo {{Dâta|17 fevrier 1955}}, èlèctrificacion entre-mié Mâcon, Bôrg et Ambèriô, pués lo {{Dâta|16 decembro 1955}} entre-mié Culo et Belagouarda. Finalament, les catènêres ategnont Geneva lo {{Dâta|20 septembro 1956}}, avouéc un tren inôgurâl tractâ por la locomotiva èlèctrica CC 7121 (qu'aviêt batu lo recôrd du mondo de vitèsse sur râly).
[[Fichiér:Ancienne gare de Rossillon.jpg|figura|Entre-mié Tenê-Hiôtavela et Viriœ-lo-Grant : la vielye gâra de Rosselyon.]]

En 1980, entrâ en sèrviço du cort-circuit avouéc vie directa franchissâblo a 60 km/h por les relacions Geneva - Grenoblo - Valence, que suprimont lo rebrossament et l'arrêt de céls trens a Culo. Lo {{Dâta|27 septembro 1981}}, premiér sèrviço comerciâl des TGV Geneva - Paris via Belagouada, Culo, Ambèriœ et Bôrg. En mê 1987, modificacion de la legne ux confins de Geneva, avouéc la construccion de la gâra de Geneva-Aèrogâra : les 2 vies prencipâles a ciél uvert sont re-èlèctrifiâyes en 15 kV 16,7 Hz (trafic unicament CFF a destinacion de l'aèrogâra), lo trafic SNCF circule sur na vie unica passant desot les 2 vies dens lo tunél de la Châteléna). Des jonccions de secors ont étâ construétes, avouéc des seccions de sèparacion, entre lo 1500 V continu et le 15 kV alternatif por los encidents sur les vies CFF ou ben dens lo tunél de la Châteléna.

Lo {{Dâta|12 jouin 1983}}, dèrriér jorn de sèrviço por la vielye gâra de Liyon-Brotiôx, remplaciêe lo matin d'aprés por la [[Gâra de Liyon-Pârt-Diô]].

Lo {{Dâta|15 julyet 2014}} et por 6 semanes, dèsèlèctrificacion de Geneva - Belagouarda, por y remplaciér avouéc du corent 25 kV 50 Hz<ref>http://www.bellegarde01.fr/wp-content/uploads/2014/08/WEB_CFF_.pdf</ref>.

=== Circulacions ===

==== Entrâ en sèrviço et retrèt ====

===== Anâs 1950 =====

* 1953&nbsp;: durant lo chôd-temps, entrâ en sèrviço de la relacion [[Gâra de Geneva-Cornavin|Geneva]] - Digne via Culo, Chambèri, Grenoblo et Vênes-Dèvolui, assurâye avouéc los ôtorâlys XDC&nbsp;2001 a 2110 (renumèrotâs dens la sèria X&nbsp;52100) du centro de Grenoblo
* 1954&nbsp;: lo 30 de jouin, crèacion du tren Geneva - Bordôx via Culo, Liyon et Cllârmont-Fèrrand, avouéc des RGP2 de la sèria X&nbsp;2700 du dèpôt de Liyon-Vése. Entrâ en sèrviço des ôtorâlys X&nbsp;2400 du dèpôt de Liyon-Vése sur na relacion Liyon-Geneva
* {{Dâta|31 mê 1959}}&nbsp;: los ôtorâlys panoramicos X&nbsp;4205 et X&nbsp;4206 sont apondus sur la relacion «&nbsp;Ârpazur&nbsp;» Geneva - Digne via Grenoblo

===== Anâs 1960 =====

* {{Dâta|31 mê 1964}}&nbsp;: crèacion du tren rapido «&nbsp;Lo Rôdanenc&nbsp;» Geneva - Marselye via Culo, Èx, Chambèri, Grenoblo, Valence et Avignon, avouéc des RGP1 ex-TEE de la sèria X&nbsp;2770
* {{Dâta|1 octobro 1965}}&nbsp;: crèacion du tren «&nbsp;Catalan&nbsp;» Geneva - Cervére via Culo, Chambèri, Grenoblo, Valence, Avignon, Nimes, Montpelyér, Narbona et Perpignan, avouéc des RPG2 X&nbsp;2700
* {{Dâta|31 mê 1969}}&nbsp;: dèrriér jorn de circulacion por lo «&nbsp;Catalan&nbsp;», et remplacement lo lendeman por lo TEE «&nbsp;Catalan Talgo&nbsp;»  Geneva - Barcelona via Culo, Chambèri, Grenoblo, Valence, Avignon, Nimes, Montpelyér, Narbona, Perpignan, Figueras et Gèrona
* sèptembro 1969&nbsp;: prolongement tant qu'a Geneva des trens rapidos Bordôx - Liyon

===== Anâs 1970 =====

* {{Dâta|31 mê 1971}}&nbsp;: dèrriér jorn de circulacion du tren rapido «&nbsp;Lo Rôdanenc&nbsp;» Geneva - Marselye via Grenoblo
* 1972&nbsp;: dèrriére circulacion des ôtorâlys X&nbsp;52000 et X&nbsp;52100 de Geneva a Grenoblo via Culo
* jouin 1975&nbsp;: des ôtorâlys X&nbsp;4500 remplaçont los ôtorâlys X&nbsp;4200 sur lo tren de chôd-temps «&nbsp;Ârpazur&nbsp;» 
* septembro 1975&nbsp;: dèrriére circulacion de «&nbsp;l'Ârpazur&nbsp;» de Geneva tant qu'a Digne
* {{Dâta|28 septembro 1975}}&nbsp;: lo tren TEE «&nbsp;Catalan Talgo&nbsp;» Geneva - Barcelona transite via Liyon u luè de Grenoblo
* {{Dâta|28 septembro 1975}}&nbsp;: entrâ en sèrviço des turbotrens ETG sur Geneva - Valence via Culo et Grenoblo

===== Anâs 1980 =====

* 1987&nbsp;: entrâ en serviço de les rames Corâly avouéc locomotives èlèctriques BB 25200 sur Lyon - Geneva
* {{Dâta|31 me 1987}}&nbsp;: lo «&nbsp;Catalan Talgo&nbsp;» Geneva - Barcelona perd sa qualificacion de TEE et devient EC, et dèssèrt tôrna Grenoblo u luè de Liyon

===== Anâs 1990 =====

* {{Dâta|24 septembro 1994}}&nbsp;: dèrriér jorn de circulacion du tren «&nbsp;Catalan Talgo&nbsp;» Geneva - Barcelona via Grenoblo
* {{Dâta|25 septembro 1994}}&nbsp;: crèacion d'un TGV Geneva - Montpelyér via Bèlagouârda, Ambèriô, Liyon et Nimes

===== Anâs 2000 =====
[[Fichiér:TGV à Genève-Cornavin (2).JPG|figura|TGV Lyria vers Paris en gâra de Geneva Cornavin, sur la vie 8, dèdiyêe ux trens por la France avouéc la vie 7]]

* mê 2000&nbsp;: crèacion d'un TGV Thalys Geneva - Brusséla via l'aèrogâra Charlo de Gâlya 2 TGV
* 2002&nbsp;: circulacion quotidièna de 4 alar-retôrns TGV Geneva - Paris
* {{Dâta|1 septembro 2002}}&nbsp;: dèrriér jorn de circulacion du TGV Thalys Geneva-Brusséla
* dècembro 2005&nbsp;: crèacion d'un TGV Geneva - Marselye via Bèlagouârda, Ambèriô, Liyon et Avignon TGV
* {{Dâta|17 mê 2007}}&nbsp;: la locomotiva èlèctrica BB&nbsp;25256 (sèria BB&nbsp;25200) tracte lo TER 96566 Geneva - Liyon de 8 vouètures Corâly
* 2008&nbsp;: entrâ en sèrviço de les ôtomotrices Z&nbsp;27500 por la liyêson Liyon - Geneva via Culo et Bèlagouârda
* 2008&nbsp;: circulacion quotidièna de 6 alar-retôrns TGV Geneva - Paris (7 los devendros)
* jouin 2009&nbsp;: entrâ en sèrviço des B&nbsp;82500 por remplaciér los X&nbsp;72500 sur la legne du Selyon Arpen (Valence - Grenoblo - Chambèri - Geneva)
* out 2014&nbsp;: entrâ en sèrviço des Flirts RABe&nbsp;522 et des Colibris RBDe&nbsp;562 sur la seccion Geneva - Bèlagouârda por La Plana

==== Trens notâblos ====

* Geneva - Paris via Bôrg et Dijon (devant 1981)
* «&nbsp;Hispania Express&nbsp;» dês lo chôd-temps 1963 Copenaga - Cervére/Portbou via Lübeck, Hambôrg, Hanovra, Francfôrt-sus-lo-Men, Mannheim, Fribôrg en Brisgau, Bâla, Bièna, Losena, Geneva, Bèlagouârda, Liyon-Brotiôx, Valence, Avignon, Nimes, Montpelyér, Besièrs, Narbona, Perpignan. Cél tren aviêt avouéc des vouètures directes depués Dortmund via Essen, Düsseldorf, Cologne, Bonn et pués Malyence. La legne a étâ limitâye a Hambôrg - Cervére/Portbou dês lo chôd-temps 1969, pués u trajèt Bâla - Cervére/Portbou dens les anâs 1990 et supprimâye en 2001.
* Geneva - Hendaia/Irun
* Geneva - Bordôx via Culo, Liyon et Cllârmont-Fèrrand (dês lo {{Dâta|30 jouin 1954}})
* «&nbsp;Catalan&nbsp;» Geneva - Cervére via Bèlagouârda, Culo, Chambèri, Èx, Grenoblo, Valence, Avignon, Nimes, Montpelyér, Besièrs, Narbona et Perpignan (dês lo {{Dâta|1 octobro 1955}} tant qu'u {{Dâta|31 mê 1969}})
* «&nbsp;Ârpazur&nbsp;» Geneva - Digne via Culo, Chambèri, Grenoblo et Vênes-Dèvolui por la legne des Ârpes (dês lo {{Dâta|31 mê 1959}}), sur la seccion Geneva - Culo
* «&nbsp;Lo Rôdanenc&nbsp;», Geneva - Marselye via Bèlagouârda, Culo, Èx, Chambèri, Grenoblo, Valence et Avignon (dês lo {{Dâta|31 mê 1964}} tant qu'u {{Dâta|30 mê 1971}}), sur la seccion Geneva - Culo
* «&nbsp;Catalan Talgo&nbsp;», Geneva - Barcelona, TEE de premiéra classa, pués EC avouéc les 2 classes (dês lo {{Dâta|1 jouin 1969}} tant qu'u {{Dâta|24 septembro 1994}})
* «&nbsp;Rôno-Ocèan&nbsp;» Geneva - Ôrê - Quemper via Liyon et Nantes (chôd-temps)
* «&nbsp;Thalys&nbsp;» TGV Geneva - Brusséla (dês mê 2000 tant qu'u {{Dâta|1 sept 2002}})

== Dèscriptif ==

=== Artimbales roulantes utilisâyes ===
[[Fichiér:Lyon-Saint-Clair59.jpg|figura|Les vies u mié-jorn de la gâra de Liyon-Sant-Cllâr]]
[[Fichiér:TER à Culoz.JPG|figura|TÈR Valence - Geneva que rebrosse a Culo]]
[[Fichiér:TER à Seyssel-Corbonod.JPG|figura|TÈR Liyon - Geneva a la gâra de Sèssél-Corbonod]]

==== Locomotives a vapor ====

* 141&nbsp;C des dèpôts d'Ambèriô, d'Anemasse et de Grenoblo (1924 - 1942)
* 141&nbsp;E (èx-141&nbsp;C modifiâyes) des dèpôts d'Ambèriô, d'Anemasse et de Grenoblo (1942 - 1955)
* 141&nbsp;F (èx-141&nbsp;C modifiâyes) des dèpôts d'Ambèriô, d'Anemasse et de Grenoblo (1946 - 1955)
* C&nbsp;5/6 des [[Chemins de fèr fèdèrâls suissos|CFF]] amodeyêes por la SNCF sur Geneva - Ambèriô (1945 - 1946)
* 141&nbsp;R des dèpôts d'Ambèriô, Venécié, Grenoblo et Anemasse (1946 - 1958)

==== Locomotives diesèl ====

* BB&nbsp;67300 du dèpôt de Chambèri (sur Geneva - Grenoblo - Valence). Dès ora, cétes artimbales sont pas a les normes UIC antipolucion (Euro 5/Euro 6), et sont entèrdites a Geneva (enqu'houé, mâques los trens tèrmicos des CFF conformos et los futurs trens locotractors bi-modo/bi-frèquence et diesèl povont tractar los trens èlèctricos si o y at un problémo avouéc les catènéres)
* CC&nbsp;72000 du dèpôt de Venécié, pués du dèpôt de Nevers (sur Geneva - Grenoblo - Valence). Mâques los CC&nbsp;72100, qu'ont étâ remotorisâs, povont alar a Geneva

=== Locomotives èlèctriques ===

* 2D2&nbsp;9100 du dèpôt de Liyon-Mouche
* BB&nbsp;8100 du dèpôt de Liyon-Mouche
* CC&nbsp;7100 du dèpôt de Liyon-Mouche
* BB&nbsp;9200 du dèpôt de Liyon-Mouche
* BB&nbsp;9300 du dèpôt de Velanôva-Sant-Jôrjo
* BB&nbsp;9400 du dèpôt de Liyon-Mouche
* CC&nbsp;6500 du dèpôt de Liyon-Mouche
* BB&nbsp;7200 du dèpôt de Liyon-Mouche
* BB&nbsp;25200 du dèpôt de Liyon-Mouche
* BB&nbsp;25500 du dèpôt de Liyon-Mouche
* BB&nbsp;26000 du dèpôt de Dijon-Pèrrigni
* BB&nbsp;22200 Chambèri

==== Ôtorâlys ====

* Ôtorâly Bugatti (tant qu'en mê 1954)
* X&nbsp;52000 et X&nbsp;52100 du Centro ôtorâlys de Grenoblo, sur la legne Geneva - Digne via Culo et Grenoblo (1953 - 1972)
* X&nbsp;2400 du dèpôt de Liyon-Vêse
* X&nbsp;2700 
* X&nbsp;4200 du dèpôt de Marselye-Bllancharda sur lo tren «&nbsp;Ârpazur&nbsp;» Geneva - Grenoblo - Digne (1959 - 1974)
* X&nbsp;2770 èx-TEE du dèpôt de Marselye-Bllancharda, sur «&nbsp;Lo Catalan&nbsp;» et pués «&nbsp;Lo Rôdanenc&nbsp;» (1965 - 1971)

==== Ôtomotrices ====
[[Fichiér:Viaduc longeray.jpg|figura|La bifurcacion de Longerê vers Anemasse, u levant de Bèlagouârda. Un TGV en direccion de Paris s'aproche]]

* Turbotrens ETG sur Valence - Grenoblo - Geneva (dês lo {{Dâta|10 jouin 1975}})
* Z2 de la sèria Z&nbsp;9600
* TER 2N de la sèria Z&nbsp;23500
* TER 2N-NG de la sèria Z&nbsp;24500
* ZGC de la sèria Z&nbsp;27500
* X&nbsp;72500 (tant qu'au {{Dâta|5 septembro 2009}})
* X&nbsp;73500 por remplaciér des X&nbsp;72500
* bi-modos bi-corents BGC B&nbsp;82500 du dèpôt de Liyon-Vêse (depués lo {{Dâta|6 septembro 2009}})
* de côps, des BGC&nbsp;81500 sont utilisâs, en modo èlèctrico 1500 volts continu (mas dès ora ils devont repartir de Geneva en modo tèrmico a cosa de l'èlèctrificacion 25kV 50 Hz de Geneva a Bèlagouârda)

== La legne enqu'houé ==
Ux alentorns de Geneva, des TGV Geneva - Paris circulont sur la legne, ils transitont por Bèlagouârda et pués la legne du Hiôt-Bugê. Los trens Geneva - Chambèri - Grenoblo - Valence circlulont de Geneva a Culo. A Culo, un racordament (limitâ a 60 km/h) èvite lo rebrossament des trens en direccion d'Èx. 

A Longerê, u levant de Bèlagouârda, se trove la bifurcacion por la legne en direccion d'Anemasse et Èvian, yô transitont les relacions Liyon - Anemasse - Èvian et pués Èvian - Paris.

== Legne modèrnisâye ==
La seccion Bèlagouârda - Geneva est rèèlèctrifiâye en 25 kV 50 Hz en 2014 por y fêre entrar en sèrviço lo Lèman Èxpress et la legne CEVA. La bifurcacion en direccion de l'aèrogâra de Geneva est asse-ben modifiâye por èliminar la vie unica entre la bifurcacion et la gâra de Geneva-Aèrogâra.

== Notes et rèfèrences ==
<references />

== Vêre avouéc ==

=== Bibliografia ===

* Jacques Defrance, ''Le matériel moteur de la SNCF'', N.M. Paris, 1969.
* Jean-Chaintreau, Jean Cuynat, Georges Mathieu, Les Chemins de fer du PLM, La Vie du Rail et La Régordanne, 1993.
* Patricia et Pierre Laederich, André Jacquot, Marc Gayda, ''Histoire du réseau ferroviaire français'', Ormet, Valignat, 1996.
* Maurice Mertens, Jean-Pierre Malaspina, La légende des Trans Europ Express, LR-Presse, 2007.
* Bernard Collardey, « Lyon - Genève, un axe très fréquenté », dans Rail Passion {{Numerô}}121, {{Dâta-|novembro 2007}},{{Pp.}}42-66.
* Jean-Marc Dupuy, « Les archives du PLM, tome 1 : l'histoire de la Compagnie des origines à 1899 », dans ''Le Train'', numéro hors-série, 2008.

=== Articllos liyês ===

* [[Gâra de Liyon-Pârt-Diô]]
* [[Gâra de Liyon-Pèrrâche]]
* [[Gâra de Geneva-Cornavin]]
