{{Grafia RèfB Sr}}
[[Fichiér:Cudrefin.jpg|figura]]
'''Cudrefin''' est una comena suissèssa et [[Arpetania|arpetana]] du quenton de [[Vôd]].
[[Fichiér:Karte Gemeinde Cudrefin 2022.png|figura|La situacion de Cudrefin, dedens lo destrict de la Brouye-Vulyi.]]

== Toponimia ==
Lo [[Toponimia|nom d’endrêt]] qu’est ècrit «Curlefin» dedens un document du rê de Borgogna [[Rodolfo III]] de [[999]], vint d’una composicion de ''côrt'' et pués lo nom de pèrsone gèrmanico ([[Burgondos|burgondo]]) ''Wulfin''.

== G·eografia ==
Ele sè trôve dedens lo [[District de la Brouye-Vulyi]], a la riva du [[Lèc de Nôchâtél]] et desot la [[montagne de Vulyi]].

A l’endrêt ''La Sôge'', a la frontiére de la comena, cambe un [[pont]] de la rota règ·ionâla lo [[Brouye|Canâl de la Brouye]].

Lo tèrritouèro de Curdefin est lo plés a bise dedens lo quenton de Vôd, et pués a la frontiére avouéc los quentons de [[Quenton de Fribôrg|Fribôrg]] et de [[Quenton de Bèrna|Bèrna]].

== G·eografia lengouistica ==
U nord-levant de Cudrefin est una partia de la [[Frontiére lengouistica de l’Arpetan et du Tuche en Suisse|frontiére lengouistica]] de l’[[Arpetan]] – et pués enqu’houé lo [[francês]] – vers lo cârro lengouistico du [[Tuche]].

== Natura ==
La riva du lèc de Nôchâtél, nomâye ''«Chablès de Cudrefin'', fat partia d’una [[rèserva naturèla]] qu’est cllassâye «endrêt [[Convencion Ramsar|Ramsar]]» et ''«Important Bird Area IBA Schweiz Suisse Svizzera Switzerland»'', et que pués est un «payisâjo d’emportence nacionâla».<ref>[https://www.birdlife.ch/sites/default/files/documents/IBA%20011_Buch_kl.pdf Rive sud du lac de Neuchâtel], sus birdlife.ch</ref>

== Émâges ==
<gallery>
Cudrefin - Tour de l'horloge.jpg|La tor de Cudrefin
Cudrefin-justice.jpg|Statua a Cudrefin
</gallery>

== Lims de defôr ==
{{Commonscat|Cudrefin}}

== Notes ==
<references />

[[Catègorie:Comena du quenton de Vôd]]
[[Catègorie:Payisâjo, endrêt ou ben monument naturâl d’importance nacionâla]]
