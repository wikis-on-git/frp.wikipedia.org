{{Grafia RèfB}}{{Vêre homonimos|Montagne (homonimia){{!}}Montagne}}{{Articllo en ôtra grafia|ôtra grafia=[[Vouiquipèdia:Grafia de Confllens|grafia de Confllens]]|nan=ouè|Moutanye}}
[[Fichiér:Mont Blanc_depuis_Valmorel_2.jpg|figura|300px|<div class="center">Viua de la ''rependua sud-ouèste du [[mont Blanc]]'' d’hivèrn dês [[Vâlmorél]] en [[Tarentèsa]].</div>]]
Na '''montagne'''<ref name="StichTèsa">{{fr}} [[Domenico Stich]], [http://www.arpitania.eu/aca/documents/These_Stich_2001.pdf « ''Francoprovençal. Proposition d’une orthographe supra-dialectale standardisée'' »] {{pdf}}, Tèsa de doctorat, Univèrsitât Paris-Sorbona, 2001, p. 1221 et pués 1492.</ref>{{,}}<ref name="Stich">{{fr}} [[Domenico Stich]] - « ''Dictionnaire francoprovençal-français et français-francoprovençal'' », Tonon, Le Carré, 2003, p. 97 et pués 326.</ref> est na fôrma [[Topografia|topografica]] de [[Relièf (g·eomorfologia)|relièf]] positif, qu’ègziste dessus la surface de [[Planèta tèlurica|planètes tèluriques]], et qu’est dens un ensemblo — na [[chêna de montagnes]] — ou ben que fôrme un relièf tot solèt. El est caractèrisâye per son [[hôtior]] et, més g·ènèralament, per son hôtior a l’encant, vêr per sa [[Penta (topografia)|penta]]. Portant ègziste gins de dèfenicion solèta de cen qu’est na montagne, tèrmo aparu entre-mié lo {{s mini-|X}} et lo {{s-|XII}}, et pués coègzistont tot plen de [[Règ·ionalismo (lengouistica)|règ·ionalismos]] por dècrire les fôrmes de relièf. Pôt dèsignér a côp na bèca pentua et na simpla èlèvacion de tèrren, coment un [[molâr]], atant que lo méten dedens son ensemblo. Les montagnes pregnont en èfèt de fôrmes brâvament difèrentes d’aprés los mècanismos que ménont a lor [[orog·enèse]] : dês les [[Bârma|bârmes]] de [[Mârge continentâla|mârges continentâles]] et los [[rift]]s en domêno èxtensif, tant qu’a les chênes de [[Colision continentâla|colision]] et [[Relièf de pléssement|pléssement]], en passent per les fâses de [[subduccion]] que fât de [[volcan]]s de tipo [[Èrupcion èxplosiva|èxplosif]] en [[Arc volcanico|arcs ensulèros]] ou ben lo long de [[cordelyére]]s, sen oubliar lo [[volcanismo]] de [[Pouent chôd (g·eologia)|pouent chôd]] de tipo [[Èrupcion èfusiva|èfusif]] ni les [[Entrusion (g·eologia)|entrusions]] betâyes fôr per l’[[èrosion]]. Lo cllimat qu’enduront, avouéc des tempèratures en grôs més bâsses et des [[prècipitacions]] més importantes qu’en plana du fêt de l’hôtior, jouye asse-ben un rolo important dedens lor façonament. Avouéc l’[[isostasia]], les montagnes cognessont de fenomènos de [[Surrèccion (g·eologia)|surrèccion]] et d’amincissement [[Crouta tèrrèstra|crustâl]] que ménont, prèst, a lor disparicion. Les més vielyes chênes de montagnes en Tèrra dâtont du [[Palèozoyico]].

[[Fichiér:Everest North Face toward Base Camp Tibet Luca Galuzzi 2006 edit 1.jpg|figura|gôche|250px|<div class="center">Viua de la ''face bise de l’[[Èverèst]]'' ({{unitât|8849|m}}), bèca la més hiôta per rapôrt u [[nivél de la mar]].</div>]]
A côsa de lor cllimat spècefico, g·ènèralament marcâ per des [[plans d’hôtior]], et pués de lors pentes mâlésiêes d’accès que rendont empossiblo n’èxplouètacion entensiva, les montagnes abritont na grant variètât d’[[ècosistèmo]]s et pués n’importanta [[biodivèrsitât]]. Tot plen d’èspèces de bétyes y trôvont na [[Mârca ècologica|prèssion ècologica]] muendra. De cél fêt, prés du tièrs de les zones protègiêes dedens lo mondo sè trôvont en montagne. Quand ben que seriant na sôrsa d’égoua doce endispensâbla, les zones de montagnes sont sovent considèrâyes coment rudes ou ben que demandont de compâres d’adaptacion importantes de la pârt de les populacions humènes.

Les montagnes, demores suposâyes de tot plen de divinitâts, ant grant-temps portâ crenta ux homos et pués réstont largement mècognues tant qu’a les premiéres ètudes scientifiques sèrioses u {{s-|XVIII}}. Dês cél temps, lor reprèsentacion artistica vint més rèalista. Aprés cen, sont la chousa de conquétes avouéc l’avènament de l’[[arpinismo]]. Sont u franc méten du dèvelopament de l’[[Ènèrg·ia hidroèlèctrica|hidroèlèctricitât]] a la fin du {{s-|XIX}}. Dês adonc, més ésiêes d’accès, s’ôvront u [[tourismo]], en premiér a celi des [[Sport d’hivèrn|sports d’hivèrn]], que bolevèrse sovent los cârros de les montagnes de les règ·ions tempèrâyes, mas étot en defôr de la sêson hivèrnâla a la [[veriê a pied]] et mémo u [[trekking]], que la pratica est prôche de la natura.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

[[Catègorie:Montagne| ]]
