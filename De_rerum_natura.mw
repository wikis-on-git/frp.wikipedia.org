[[Image:Lucretius De Rerum Natura 1675 page 1.jpg|right|thumb|''De natura rerum'', livro premiér (édicion de 1675 de Tanaquil Faber)]]
'''De rerum natura''' (en [[arpetan]] : ''De la natura de les chouses''), mês sovent apelâ '''''De natura rerum''''', est un grand poémo en [[latin|lengoua latina]] du poéte filosofe latin [[Lucrècio]] que vivit u premiér siècllo avant noutra èra. Composâ de siêx livros totalisent 7 400 hexamètros dactylicos, mètro classico usâ tradicionèlment per lo genre [[épicurismo|épico]], il constitue una traduccion de la doctrina d'[[épicuro|Epicuro]].

Lo poémo sè présenta coma una tentativa per « écllapar los fôrts vèrrous de les portes de la natura », cen est a dire per moutrar u lector la natura du mondo et fénomènes naturèls. Suivent Lucrècio, que s'inscrit diens la tradicion épicuriena, ceta cognêssance du mondo dêt permetre a l'homo de sé libérar du fios de les supersticions, notemment [[réligion|réligioses]], constituent utant d'obstacllos que empachiont l'ârma d'avêtre l'ataraxie, cen est a dire la tranquilitât de l'ârma. « ''N'est sen dôto pas de mês bèl poémo scientifico que lo De Natura Rerum'' » nos disiêt Bayet.

== L'épicurismo diens la Roma antica ==
Ben que nos ne cognêssans que pô de chouses sur la via de Lucrècio et mêmo se d'incertitudes demôront sur sa via a l'época a laquâla il viviêt, nos povens comprendre qu'ére una périoda de troblos politicos, marcaye de massacros ([[Caius Marius|Massacros de Marius]]), de dictatures ([[Sylla]], de -82 a -79), de révoltes d'ésclavos durament réprimayes (révolta de [[Spartacus]], de -73 a -71), o oncor de guerres nombroses et violentes.

L'histouère de [[Roma]] est marcaye a cela época par una crise de les valyors tradicionèles, tâla iquela de l'idéal de « ''virtus ''» prechient lo corâjo, la loyaltât et la modéracion, que sé trôve sovent bafouâ. Tot pariér cel'idéal, sotegnu par los [[stoicismo|stoiciens]], aviêt tant que lé cimentâ la sociétât.

D'alyor, l'influance de la cultura grèca sur la cultura romena est quârques cops vivu coma una revenge de los vencus (Grècs) sur los vencors (Romens), celi esplique la résistance encontraye par celos que éproviront d'épardre la doctrina épicuriena a Roma. Mas celes résistances n'ant pas empachâ la doctrina épicuriena de s'épandre, notemment diens los mêtens de la noublesse, et mês particulièrment diens la régions de la Compania. La novèltât de Lucrècio, coma lo mèt en valyor Cicéron, est d'épardre cela doctrina sot la forma d'una poésie grandiosa et non, suivent los termos de Cicéron, « sen nion art », « sen nettetât, sen ôrdre et sen ornament », coma l'aviant fét tant qu'ôra los prédécessors de Lucrècios.

== D’Epicuro a Lucrècio : la nocion de traduccion ==
Lucrècio n'a pas la prétencion de créar de novèls concepts, mas de traduire Epicuro, cen est a dire, suivent la définicion anciena du mot « traducere », de transmetre lo sistèmo épicuien, alôra vièly d'u torn de dos siècllos. O est notâblo qu'u moment de los troblos politicos, est la doctrina de l'épicurismo, que preche un replèyo sur sè per émacar a les pertubations de la politica, que comence a prévalêr sur iquela du stoicismo, laquâla en apalâve u contrèro a la participacion (mesuraye et a bon escient) du sâjo a les afâres de la citât.

L'originalitât subversiva d'Epicura, de son temps, ére de glorifiar l'individualismo u moment onte les ôtres doctrines érigiévant la « vertu » - que passâve par les afâres publiques, o du muens les relacions d'avouèc los ôtros citoyens – en qualitât morala indispensâbla. Epicuro refuse cel'idéalismo moral, afirment que lo bonhôr consiste unicament diens l'absence de dolor et de troblos. « J'écrâcho sur la moralitât et sur les cavanes admiracions que nos li décernens, quand ele ne produit nion plésir » déclâre-t-il. Lo principal critèro de vértât de sa doctrina est adonc la « sensacion », et la morala a per objectivo de définir los meyens d'accédar durâblament u plésir. Tant qu'a la fisica, ele dêt dissipar les « terrors et ténèbres de l'ésprit ».

Lo stilo d'Epicuro ére d'una tecnicitât que en rendiêt la lectura dificila. Diens sa traduccion de cen qu'il apèle lui-mêmo un « sujèt obscur », Lucrècio restitue sot una forma poética cen qu'il a povu tréyer de los tèxtos de son mêtre : est un imitator original, sen loquâl la doctrina épicuriena ne serêt puet-étre pas étaye promèsa a l'avegnir qu'el'a cognu.

Lo rôlo de Lucrècio diens la difusion de la doctrina épicuriena est d'utant plus grand que certens pouents de la doctrina d'Epicuro ne figurâvant pas diens los tèxtos de ceti darrièr que ant povu étre conservâs : ense lo concept de clinamen o « décinéson », déviacion minimala de los atomos que ésplique la formacion du mondo et de la matièra, ne sé trôve que diens lo « De natura rerum » . Or, iquél concept est patriculièrment importent puésque, non content d'ésplicitar la constitucion d'un mondo fini diens l'univers infini, il garantit la libertât de l'homo, son élan vital, puésque la déviacion minimala et spontanaye que los atomos subissont est régia par lo hasard, et non par quârque déterminismo.
