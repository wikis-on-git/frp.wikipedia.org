{{Grafia - Dombisto en ORB lârge}}

[[Fichiér:Claude Monet, Water-Lily Pond and Weeping Willow.JPG|figura|300px|<center>[[Claude Monet]], [[1916]] - [[1919]].</center>]]

Un '''ètang''' (que vint du [[latin]] ''stagnum''), arriér-més na '''sèrva''' donc ben na '''mâra''' en [[arpetan]] estandârd, est na prod fôrta [[Ètendua d’égoua|ètendua d'égoue]] que réste més ou mouens a plat, artificièla donc ben naturèla, dèlimitâ u dedens de les tèrres. Çti tèrmo pôt dèsignér des rèalitâts prod difèrentes dens la [[Toponimia|toponimie]] de na règ·ion a l'ôtra.

Dens la plepârt de les règ·ions 'n ètang dèsigne en g·ènèral n'ètendua d'[[Égoua|égoue]] qu'est ben més fôrta que na [[Gouafa|sèrva]] màs més petièta pués mouens prionda qu'un [[Lèc|lac]]. La majoritât des ètangs sont artificièls et ont étâ crèâs depués lo [[Moyen Âjo]] por la [[piscicultura]]. Ils pôvont étre crosâs dens lo suer donc ben constituâs de na retenua d'égoue dens lo fond d'un [[valon]] per na [[diga]] sus un [[Rio|biéf]]. Bien d'ètangs sont arriér-més lo rèsultat d'activitâts d'èxtraccion ([[tôrbiére]]s, [[graviéres]], [[comba de mina|combes de mines]], etc.). D'ôtros sèrvont de resèrves d'égoue por l'[[agricultura]] pués d'ôtros encore ont étâ crèâs por los lèsirs.

Sus les coutes du sud de la [[France]] de vâstes [[Laguna|lagunes]] pués des lacs de couta naturèls sont apelâs ètangs, coment l'[[ètang de Berre]], l'[[ètang de Thau]] donc ben céls de la [[Couta d'Argent|couta landêsa]].

[[Catègorie:Hidrografia]]
