{{Grafia RèfB}}
{{Taxobox animâl |Marmota | Marmota marmota Alpes2.jpg |Marmota des [[Arpes]]. }}
{{taxobox cllâssa | Mammalia}}
{{taxobox ôrdre | Rodentia}}
{{taxobox famelye |Sciuridae}}
{{Taxobox genre animâl (ôtor) | Marmota | [[Pieter Boddaert|Boddaert]], [[1758]] }}
{{Taxobox binomial animâl | Marmota marmota| ([[Linnaeus]], [[1758]])}}
{{taxobox fin}} 

Lo nom '''marmota''' dèsigne un genro de [[mamifèro|mamifèros]] [[rongior|rongiors]] de la famelye des [[sciuridês]],que comprend una quinzêna d'èspèces vivent diens les '''règions pletout frêdes''' et sovent montagnoses de l''''[[Hèmisféro (g·eografia)|hèmisféro bise]]'''. En Eropa il s'agét de la '''marmota des Arpes''' (''Marmota marmota''). Ceti rongior ragot, long de 70 cm (cova comprêsa) et pesant enveron 5 kg a l'âjo adulto, u pelâjo gris-bron - il ègziste de râros endividus [[albinos]] - est un bon tèrralyor qu'hibèrne diens sa tâna a muens cinq mês de l'anâ. Il sè nurrét d'hèrbes, de granes, de borjons, de fôlyes et de petites bétyes: [[moluscos]], vèrs, [[ensèctos]], [[aragnes]]... Ses emprèssionantes resèrves de grèsse lui pèrmètont de rèsistar tot l'hivèrn sen megiér. La marmota sè reproduit u forél: aprés cinq senanes de [[gèstacion]] nêssont de doux a sèpt jouenos que sont alêtâs pendent un mês. Les marmotes mènont na via sociala entensa, els avèrtéssont lors congènèros des dangiérs - [[renârd]], [[agllo]] royâl, homo... - per des sôrtes de sublos que pôvont étre aouis a des kilomètros a l'entorn.<br>

'''Rèparticion et degrâ de menaces'''<br>

La marmota des [[Arpes]] sè trôve a pou prés pertot diens lo massif arpin, et u levant tant que diens los [[Carpatos]]. Dês los ans 1980 el at étâ rèentroduita diens lo [[Massif centrâl]] et los [[Pirènês]]. Ceta èspèce est pas considèrâye coment menaciêe.

[[Catègorie:Mamifèro]]
