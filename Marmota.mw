{{Grafia RèfB}}
{{Taxobox animâl |Marmota | Marmota marmota Alpes2.jpg |Marmota des [[Arpes]]. }}
{{taxobox cllâssa | Mammalia}}
{{taxobox ôrdre | Rodentia}}
{{taxobox famelye |Sciuridae}}
{{Taxobox genre animâl (ôtor) | Marmota | [[Pieter Boddaert|Boddaert]], [[1758]] }}
{{Taxobox binomial animâl | Marmota marmota| ([[Linnaeus]], [[1758]])}}
{{taxobox fin}} 

Lo nom '''marmota''' dèsigne un genro de [[mamifèro|mamifèros]] [[rongior|rongiors]] de la famelye des [[sciuridês]],que comprend una quinzêna d'èspèces vivent diens les '''règions pletout frêdes''' et sovent montagnoses de l''''hèmisfèro nord'''. En Eropa il s'agét de la '''marmota des Alpes''' (''Marmota marmota''). Ceti rongior ragot, long de 70 cm (cova comprêsa) et pesant enveron 5 kg a l'âjo adulto, u pelâjo gris-bron - il ègziste de râros endividus [[albinos]] - 'l est un bon tèrralyor qu'hibèrne diens sa tâna a muens cinq mês de l'anâ. Il sè nurrét d'hèrbes, de granes, de borjons, de fôlyes et de petites bétyes: [[moluscos]], vèrs, [[ensèctos]], [[aragnes]]... Ses emprèssionantes resèrves de grèsse lui pèrmètont de rèsistar tot l'hivèrn sen megiér. La marmota sè reproduit u forél: aprés cinq senanes de [[gèstacion]] nêssont de doux a sèpt jouenos que sont alêtâs pendent un mês. Les marmotes mènont una via sociala entensa, els avèrtéssont lors congènèros des dangiérs - [[renârd]], [[agllo]] royâl, homo... - per des sôrtes de sublos que pôvont étre aouis a des kilomètros a l'entorn.<br>

'''Rèparticion et degrâ de menaces'''<br>

La marmota des [[Alpes]] sè trôve a pou prés pertot diens lo massif alpin, et u levant tant que diens los [[Carpatos]]. Dês los ans 1980 el at étâ rèentroduita diens lo [[Massif centrâl]] et los [[Pirènês]]. Ceta èspèce 'l est pas considèrâye coment menaciêe.

[[Catègorie:Mamifèro]]
