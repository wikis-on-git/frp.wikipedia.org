{{Grafia RèfB}}
[[Fichiér:Наслідки обстрілу дитячої лікарні та пологового будинку в Маріуполі, 9 березня 2022 року.jpg|figura|Bombardement de l'hèpetâl por enfants et matèrnitât de Marioupol, 9 de mârs 2022]]
L’'''Envâsion de l’[[Ucrèna]] per la [[Russia]] en 2022''' ou ben la '''[[guèrra]] d'Ucrèna''' ou ben la '''guèrra russo-ucrènièna de 2022''' est una campagne militèra comenciêe lo [[24 de fevriér]] [[2022]], sur ôrdres de Putin, per l’armâ russa, contre l’Ucrèna.

El sè tint suite a la crise ucrènièna, nèssua du mouvement "Euromaïdane" de 2013-2014, qu'avêt étâ siuvu de la guèrra du Donbass dês 2014. En 2021 una montâ progrèssiva des tensions s'est tenu, d'abôrd per un renfôrcement militèro russo prolongiê, sen prècèdent, ux frontiéres ucrèniènes avouéc la Russie, la Bièlorussie et la [[Crimèa]] ratachiêe en 2014 per la Russie, pués, lo 21 de fevriér 2022, per la recognessence per lo prèsident russo de l'endèpendence des rèpubliques populères ôtoprocllamâyes de [[Donietsk]] et de [[Lougansk]], doves zones séparatistes de la règion du Donbass, dens l'èst de l'Ukrêna. Aprés una encursion des fôrces armâs russes dens lo Donbass, una ataca gènèrala aèrièna, maritima et tèrrèstra est dècllenchiêe sur l'ensemblo du tèrritouèro ukrênien, lo 24 de fevriér.

A son dècllenchement, ceta ataca militèra est considèrâye coment la més importanta qu'èye cognessua l'Eropa dês la fin de la [[Seconda Guèrra mondiâla]]. La Russie est acusâ, spècialament per los Occidentâls — sêt l'[[Union eropèèna|Union Eropèena]] (UE), lo Royômo-Uni, los [[Ètats-Unis]], lo Canadâ, l'Ôstralie — et pués per lo G7, de menar una guèrra d'ataca contre l'Ukrèna, accion condanâ ou dèplorâye per la granta majoritât de la comunôtât entèrnacionâla. Una sèrie sen prècèdent de sanccions èconomiques, culturèles et sportives est a châ pou dèpleyêe contre la fèdèracion de Russie, tandis que plusiors payis, permié que des Ètats membros de l'OTAN et de l'Union Eropèena, apôrtont lor éde a l'Ukrêna atacâye en fornéssent spècialament du matèrièl militèro ofensif et dèfensif, de la nurretera, du matèrièl mèdicâl et d'importantes édes financiéres. En d'avant ux discussions ou nègociacions, lo govèrnement de Vladimir Poutine ègzige l’èliminacion du govèrnement ukrênien, cen qu'il apèle la « dènazificacion » de l'Ukrêna, la dissolucion de son armâ, la netralitât du payis, la recognessence de l'anèccion de la Crimèa et l'endèpendence des doux oblasts du Donbass que los séparatistes ne controlâvont qu'una partia dês 2014.

Les fôrces russes sont en ples acusâyes de nombrox crimos de guèrra, spècialament durant des ataques que visont èxprès les populacions civiles dens les veles encèrcllâyes, et pués de massacros de civilos dens los alentôrns de [[Kyiv|Kiev]], dècuvèrts aprés qu'els en ant levâ lo sièjo por alar édiér lors posicions a a l'èst et u sud, avouéc coment objèctif la conquéta du tot du Donbass et la crèacion d'una continuitât tèrritoriâla tot du long de la couta de la mar d'Azov, tant qu'a la pèninsula de Crimèa ratachiêe per la Russie en 2014.



En Russie, l'envasion est oficièlament apelâye « opèracion militèra spèciâla », sêt en russo специальная военная операция (spetsialnaïa voïennaïa operatsia). Dens lo câdro de la [[propaganda]] d'Ètat et du rigorox contrôlo du rècit emposâ a la populacion, l'usâjo de plusiors mots, permié que « [[envasion]] », « [[guèrra]] », « bombardements de veles » ou « pèrtes civiles », y est ètofâye per la louè et passibla de prêson, tandis que los malyâjos socials sont censurâs, tot coment l'ensemblo des mèdiâs locals que plusiors que sont pas dens la legne du règimo ant dû cllôre. Lo president de [[Bièlorussia|Belarus]] at balyâ lo supôrt a l’attaque russa.<ref>Traduccion de la pâge francêsa de Vouiquipèdia corrèspondenta : https://fr.wikipedia.org/wiki/Invasion_de_l'Ukraine_par_la_Russie_en_2022 Consultâye lo 16 d'Avril a la mié-nuet vengt cinq</ref> 

== Histouère ==
U comencement de l'envasion lo 24 de fevriér, la campagne militèra du Sud-èst est menâye en doux fronts sèparâs compregnent un front Sud venent de Crimèa et un front Est sèparâ vegnent des règions de Louhansk et du Donbass. Lo 8 d'avril, lo ministèro russo anonce que totes ses tropes et divisions dèpleyêes dens lo sud-èst de l'Ukrêna seront rèunies sot lo comandement et lo contrôlo du gènèral Dvornikov, chargiê des opèracions militères combinâs, y comprês les fôrces dèpleyêes dens los fronts Nord et Nord-èst, afèctâs de novéls sur lo front Sud-èst u comencement du mês d'avril. Lo 17 d'avril, los progrès sur lo front Sud-èst semblont étre empiatâs per les tropes que réstont que continuont de lutar dens la zona endustrièla de Marioupol, refusant los ultimatons de rèdicion des tropes russes a l'entôrn.

== Émâges ==
<gallery>
Fichiér:Житловий будинок на вул. Лобановського, 6-А після обстрілу.jpg|Dèstruccions a Kyiv
Fichiér:Russian tank trapped after Ukrainians demolished a bridge.jpg|Pont dètruit avouéc un vèhicllo russo
Fichiér:Kharkiv downtown street destroyed by Russian bombardment.jpg|Dèstruccions a [[Kharkiv]]
Fichiér:Executed people in basement in Bucha.jpg|Des pèrsones ègzècutâyes dens la desot-tèrra de Bucha
Fichiér:Місто Буча після звільнення від російських окупантів 01.jpg|Victimes du massacro de Boutcha
Fichiér:Bucha civilians massacred by Russian soldiers, c. April 2022 - 01.jpg|Côrps broulâs
Fichiér:DestroyedcarinBucha.png|Cadâvro de civilo ukrênien dens una vouètura probâblament cachiêe per un ''tank''
Fichiér:У Бородянці немає військових об’єктів — лише житлові будинки та дитячі садочки.jpg|Imôblo d'habitacion dètruit a Borodianka
Fichiér:Plenary opening - A minute of silence for the victims of Ukraine war - 51988360879.jpg|Una menuta de silence u Parlement eropèen lo 4 d'avril por les victimes de la guèrra
Fichiér:Ukrainian children are fleeing Russian aggression. Przemyśl, Poland 27 02 2022 (51913859575).jpg|Pompiér polonês avouéc un enfant ukrênien dens sos brès
Fichiér:Volunteer help the refugee in Przemyśl Główny train station 20220228.jpg|Un volontèro polonês éde un rèfugiyê a la gâra de Przemyśl
Fichiér:Reporter’s Notebook - Thriving Kyiv Becomes Battle Zone, Almost Overnight 03.jpg|Civilos ukrêniens prèparant des bombes Molotov a Kiev lo 26 de fevriér
Fichiér:Russian bombardment on the outskirts of Kharkiv.jpg|Bombardement russo en pèrifèrie de [[Kharkiv]], lo 1ér de mârs
Fichiér:Destruction of Russian tanks by Ukrainian troops in Mariupol (3).jpg|Char russo endamagiê per les tropes ukrêniènes a Marioupol, lo 7 de mârs
</gallery>

== Lims de defôr ==
{{Commonscat|2022 Russian invasion of Ukraine}}

== Notes ==
<references />

[[Catègorie:Guèrra]]
[[Catègorie:Histouère]]
[[Catègorie:Russie]]
[[Catègorie:Ucrèna]]
[[Catègorie:2022]]
