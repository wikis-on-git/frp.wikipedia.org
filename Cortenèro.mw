{{Taxobox comencement | champegnon | Cortenèro | 2008-08-22 Cortinarius violaceus (L.) Gray 18241 crop.jpg | Cortenèro violèt | cllassement=MycoBank }}
{{Taxobox | sot-règno | Dikarya }}
{{Taxobox | division | Basidiomycota }}
{{Taxobox | sot-division | Agaricomycotina }}
{{Taxobox | cllâssa | Agaricomycetes }}
{{Taxobox | sot-cllâssa | Agaricomycetidae }}
{{Taxobox | ôrdre | Agaricales }}
{{Taxobox | famelye | Cortinariaceae }}
{{Taxobox | genro | Cortinarius }}
{{Taxobox taxon | champegnon | èspèce | Cortinarius violaceus | ([[L. 1753]]) [[Gray]], [[1821]] }}
{{Taxobox fin}}
Los '''Cortenèros''' (en [[latin]] ''Cortinarius'') fôrmont yon des més grants [[Genro|genros]] de [[champegnon|champegnons]], probâblament lo més grant genro de champegnons "supèriors". Ils sont des [[agaricale|agaricales]] distingâyes per lo vouèlo parcièl en aragnê (des côps pejolu), nomâ ''cortina'' (= rediô) en latin, que reliye lo [[pied]] u [[chapél]] et empare les [[lama|lames]] avant l'uvèrtura du champegnon. Les [[spora|spores]] sont d'un bron de roulye et pôrtont des vèrrues. Los cortenèros sont des champegnons [[micoriza|èctomicorizicos]], que vivont donc en [[simbiose]] avouéc los [[Âbro|âbros]].<br>

On at dècrit més de 2000 [[Èspèce|èspèces]] de cortenèros. Los travâlys [[gènètico|gènèticos]] ant pèrmês de rèunir cèrtênes èspèces, mas on en dècôvre de novèles a mesera, que sont gènèticament confirmâyes.<br>
On trôve des cortenèros dens tôs los [[bouesc|bouescs]] [[tempèrâ|tempèrâs]] de la [[planèta]] et mémament dens les jors des [[tropico|tropicos]]. On en trôve asse-ben dens los prâts des hôtes montagnes, en liêson avouéc les [[sôge|sôges]] nènes. On pôt d'ense considèrar que ceti genro est [[cosmopolito]].<br>

Por l'homo cèrtênes èspèces sont megiâblos et mémament rechèrchiêes, quârques-unes sont mortèles. Cetes-ce provocont des [[entoxicacion|entoxicacions]] ux [[simptômo|simptômos]] d'atant més dangerox qu'ils sont tardifs (sovent plusiors jorns aprés la consomacion) et que los damâjos fêts ux [[ren|rens]] sont irrevèrsiblos. Plusiors de cetes èspèces poueson ègzistont dens los payis [[arpetan|arpetans]], yô els ant fêt des victimes.<br>


[[Fichiér:Cortinarius claricolor 01.jpg|figura|gôche|Vouelo ("cortina") de Cortinarius claricolor]]
[[Fichiér:2013-10-16 Cortinarius orellanus 1a.jpg|figura|centrâ|Cortinarius orellanus, un champegnon mortèl]]

[[Catègorie:Biologia]]
