{{Grafia RèfB}}
[[Fichiér:Cequelaino.png|right|thumb|''Cél qu’est lé-’n-hôt'' sus papiér.]]
'''''Cél qu’est lé-’n-hôt''''' (Anciena grafia: ''Cé qu'è lainô'') est l’himno de la [[Canton de Geneva|Rèpublica et Canton de Geneva]]. L’himno fut composâ en [[1603]] et complètament en [[Arpetan|lengoua arpetana]] de [[Geneva]].

== Parôles ==
Fragment de l'ancienne CHANSON SUR L'ESCALADE DE GENÈVE<BR>
Patois des environs de Genève


''Ce qu'è laino, le Maîtrè dé bataillé''<BR>
'''Cél qu'est l'en-hôt, le Mêtre des batalyes,'''<BR>
''Que se moqué et se ri dé canaillé,''<BR>
'''Que sè moque et sè rit des canalyes,'''<BR>
''A bein fai vi pe on desando nay''<BR>
'''At ben fêt vér per un dessando nuet'''<BR>
''Qu'il étivé patron dé Genevois.''<BR>
'''Qu'il étéve patron des Genevouès.'''<BR>


''Y sont vegnu le doze de dessambro,''<BR>
'''Ils sont vegnus le doze de dècembro,'''<BR>
''Per onna nay asse naire que d'ancro ;''<BR>
'''Per una nuet asse nêre que d'encro ;'''<BR>
''Y étivé l'an mille si san et dou,''<BR>
'''Il étéve l'an mile siéx cent et doux,'''<BR>
''Qu'y veniron parla on pou troi toû.''<BR>
'''Qu'ils vegnéront parlar un pou trop tout.'''<BR>

''Pé onna nay qu'étivé la pe nairé,''<BR>
'''Per una nuet qu'étéve la ples nêre,'''<BR>
''Y veniron, y n'étai pa pé bairé ;''<BR>
'''Ils vegnéront, il n'étêt pas por bêre ;'''<BR>
''Y étivé pé pilli noutre maison,''<BR>
'''Il étéve por pilyér noutres mêsons,'''<BR>
''Et no tüa sans aucuna rayson.''<BR>
'''Et nos tuar sen ôcuna rêson.'''<BR>


''Petis et grans ossis-en sevegnancé,''<BR>
'''Petits et grands usséds-en sovegnance,'''<BR>
''Pé on matin d'onna bella demanzé''          demanzé : le [ð], difficile à rendre, est donc transcris z.<BR>
'''Per un matin d'una bèla demenge'''<BR>
''Et pé on zeur qui fassivé bein frai,''<BR>
'''Et per un jorn qu'il fasséve ben frès,'''<BR>
''Sans le bon Dy nos étivon tos pray.''<BR>
'''Sen lo bon Diô nos étévons tôs prês.'''<BR>


''On vo dera qu'étai celeu canaillé ?''<BR>
'''On vos derat : qui étêt celœr canalyes ?'''<BR>
''Lou Savoyar contré noutre mouraillé,''<BR>
'''Los Savoyârds contre noutres muralyes,'''<BR>
''Trai étiellé on dressie et planta,''<BR>
'''Três èchiéles ont drèciê et plantâ,'''<BR>
''Et par iqué dou san y sont monta.''<BR>
'''Et per iqué doux cents y sont montâs.'''<BR>


''Etant entra, vegniron u Cour-de-garda,''          Cour-de-garda : de la Porte Neuve, au sud-ouest de la ville.<BR>
'''Étent entrâs, vegnéront u Côrp-de-gouârda,'''<BR>
''Yô y firon onna ruda montada.''          ruda montada : il existe une var. rodamontada, rodomontade.<BR>
'''Yô ils firont una ruda montâda.'''<BR>
''Il avivon tenaillé et marté''<BR>
'''Ils avévont tenalyes et martéls'''<BR>
''Qu'étivon fay avoy du boun acier,''<BR>
'''Qu'étévont fêts avouéc du bon aciér,'''<BR>


''Pé arassi lou clious et lé saraillés,''          arassi : [þ] est rendu par s(s)<BR>
'''Por arrachiér los cllous et les sarralyes,'''<BR>
''To lou verreu et tota la feraillé,''<BR>
'''Tôs los vèrrœlys et tota la fèrralye,'''<BR>
''Qu'y rencontrave en de pary endray,''	        variante :<BR>
'''Qu'ils rencontrâv' en de pariérs endrêts,'''          ''qu'on rencontrave an de pari andray,''<BR>
''Et qu'y boutavon pé n'étré pas surpray.''          ''qu'on boutave pé n'eitré pa surpray.''<BR>
'''Et qu'ils betâvont por n'étre pas surprês.'''	qui correspond à la même traduction.<BR>


''D'on établio qu'il avivon forcia,''<BR>
'''D'un ètâbllo qu'ils avévont forciê,'''<BR>
''Et d'on petar qu'il avivon teria,''<BR>
'''Et d'un pètârd qu'ils avévont teriê,'''<BR>
''Y coudavon déza étre à scevau ;''<BR>
'''Ils cudiêvont dejâ étre a chevâl ;'''<BR>
''Y ne furon pas assé monta yau.''         monta yau : montés (pourvu d'une monture) aussi haut,<BR>
'''Ils ne furont pas assé montâs hiôt.'''          plaisanterie sur l'expression étre à scevau(cheval).<BR>
		
	
''Son Altessa dessus Peinssa étivé,''          Peinssa : localité sur les hauteurs qui<BR>
'''Son Altèssa dessus Penchat étéve,'''         dominent Carouge au sud-est (note de<BR>
''Yon d'entre leu s'encoru pé li diré''         Favrat). On prononçait [pþa] ou [pãþa].<BR>
'''Yon d'entre lœr s'encorut por lui dére'''<BR>
''Que le petar avai fai son éfour,''<BR>
'''Que le pètârd avêt fêt son èfôrt,'''<BR>
''Qu'on alavé far' entra tot le grou.''<BR>
'''Qu'on alâve fâre entrar tot le grôs.'''<BR>


''Il avivon de lé lanterné cheurdé ;''<BR>
'''Ils avévont de les lantèrnes sœrdes ;'''<BR>
''Y contrefassion celé grousse grenollié,''<BR>
'''Ils contrefassiant celes grôsses grenolyes,'''<BR>
''Y étivé pé alla et pé vegni,''<BR>
'''Il étéve por alar et por vegnir,'''<BR>
''Sans que jamais nion ne lou pu décrevi.''<BR>
'''Sen que jamés nion ne los pôt dècuvrir.'''<BR>


''Pico vegnai avoy grande hardiessé,''<BR>
'''Pecor vegnêt avouéc granda hardièsse,'''<BR>
''Pé fare vi qu'il avai de l'adressé,''<BR>
'''Por fâre vér qu'il avêt de l'adrèce,'''<BR>
''Y volivé la pourta petarda,''<BR>
'''Il voléve la pôrta pètardar,'''<BR>
''Yet iqué yô y fut bein attrapa.''<BR>
'''Il est iqué yô il fut ben atrapâ.'''<BR>


''Y volive fare de tala sourta,''<BR>
'''Il voléve fâre de tâla sôrta,'''<BR>
''Qu'aré volu tot' éfondra la pourta,''<BR>
'''Qu'arêt volu tota èfondrar la pôrta,'''<BR>
''Et l'aré mé pé brelodé et bocon,''<BR>
'''Et l'arêt mês per brelôdes et bocons,'''<BR>
''Poi far alla tot drai dessu le pon.''<BR>
'''Pués fâre alar tot drêt dessus le pont.'''<BR>


''Lou pon-levi y lou arion bassia,''<BR>
'''Los ponts-levis ils lor ariant bèssiê,'''<BR>
''Arion outa tot ce qu'ar' ampassia,''<BR>
'''Ariant ôtâ tot ce qu'arêt empachiê,'''<BR>
''Pé far entra l'escadron de Savoi :''<BR>
'''Por fâre entrar l'èscadron de Savouè :'''<BR>
''Vo lou verri bein-tout en désarroi ;''<BR>
'''Vos los vèrréd bentout en dèsarrouè ;'''<BR>


''Car on seudar qu'aperçû tot souzicé,''<BR>
'''Câr un sodârd qu'apèrçut tot ço-s-ice,'''<BR>
''Tot bellaman bouta bas la coulisse,''<BR>
'''Tot bèlament betat bâs la coulisse,'''<BR>
''Poi va cria qui se faillai arma,''<BR>
'''Pués vat criar qu'il sè falyêt armar,'''<BR>
''Yô attraman no sarion to tüa.''<BR>
'''Yô ôtrament nos serians tôs tuâs.'''<BR>


''Y fu hassia queme de lès harbetté,''<BR>
'''Il fut hâchiê come de les hèrbètes,'''<BR>
''Poi enfela queme dès alüetté,''<BR>
'''Pués enfelâ come des alouètes,'''<BR>
''Y fu creva queme on fier crapio,''<BR>
'''Il fut crevâ come un fier crapiôt,'''<BR>
''Et poi saplia queme dè attrio.''<BR>
'''Et pués chapllâ come des âteriôs.'''<BR>


''Drai u clossi on va sena l'allarma,''<BR>
'''Drêt u clochiér on vat sonar l'alârma,'''<BR>
''En mémo tems on cria : É arme ! é arme !''<BR>
'''En mémo temps on criat : Ux ârmes ! ux ârmes !'''<BR>
''De to andrai on vi dé zan sourti,''<BR>
'''De tot endrêt on vit des gens sortir,'''<BR>
''Que desivon : Y fau vaincr'ù mouri !''<BR>
'''Que desévont : Il fôt vencre ou morir !'''<BR>


''Y alaron prontaman sur la Treillé :''<BR>
'''Ils aléront prontament sur la Trèlye :'''<BR>
''Yon d'entre leu s'avança pé adresse,''<BR>
'''Yon d'entre lor s'avanciét per adrèce,'''<BR>
''Et fit ala quéri dé mantelet,''          mantelet : sorte de parapet portatif et<BR>
'''Et fit alar querir des mantelèts,'''         roulant dont on se servait pendant les<BR>
''Pé s'en servi queme d'on parapet.''          sièges (Note de Favrat).<BR>
'''Por s'en sèrvir come d'un parapèt.'''<BR>


''Y roulavon d'onna tala fouria,''<BR>
'''Ils roulâvont d'una tâla furia,'''<BR>
''Et pé bouneur il étivon enrouillia,''<BR>
'''Et per bonhœr ils étévont enroulyês,'''<BR>
''Y fassivon encora mei de brui''<BR>
'''Ils fassévont oncora més de bruit'''<BR>
''Qu'on bovairon ato cin san choüarri.''<BR>
'''Qu'un bovèron atot cinq cents chevréls'''<BR>


''Pé cé moyan on prai le Cour-de-garde,''<BR>
'''Per cél moyen on prét le Côrp-de-gouârda,'''<BR>
''Yô l'ennemi fassivé bouna garda ;''<BR>
'''Yô l'ènemi fasséve bôna gouârda ;'''<BR>
''Le falu bein quitta é Genevois''<BR>
'''Les falut ben quitar ux Genevouès'''<BR>
''U déshonneur de tota la Savoi.''<BR>
'''U dèshonœr de tota la Savouè.'''<BR>


''Lou Savoyar vito priron la fouita,''<BR>
'''Los Savoyârds vito préront la fuita,'''<BR>
''Quand y viron renversa la marmita''<BR>
'''Quand ils viront renvèrsar la marmita'''<BR>
''Yô il avion bouta couaire à déna,''<BR>
'''Yô ils aviant betâ couére a denar,'''<BR>
''Pé to celeu qu'il avion aména.''<BR>
'''Por tôs celor qu'ils aviant amenâs.'''<BR>


''Il alaron vito à la Tartassé,''<BR>
'''Ils aléront vito a la Tartassé,'''<BR>
''Yô l'ennemi criavé de gran razé :''<BR>
'''Yô l'ènemi criâve de grands raséls :'''<BR>
''Vive Espagne ! arri ! vive Savoi !''<BR>
'''Vive Èspagne ! arriér ! vive Savouè !'''<BR>
''Y'è orandrai qu'on tain lou Genevois.''<BR>
''''l est orendrêt qu'on tint los Genevouès.'''<BR>


''Lou Genevois qu'avion gran corazo,''<BR>
'''Los Genevouès qu'aviant grand corâjo,'''<BR>
''Firon bein vi qu'il étivon dé bravo,''<BR>
'''Féront ben vér qu'ils étévont des brâvos,'''<BR>
''De se batré contre dé zan arma''<BR>
'''De sè batre contre des gens armâs'''<BR>
''Dai le manton jusqué à leu cholar.''<BR>
'''Dês le menton jusque a lors solârs.'''<BR>


''On entendai celi vipére Alexandro''<BR>
'''On entendêt celi vipèra Alèxandro'''<BR>
''Que desivé : Y ne vo fau ran crandro,''          crandro : le -o final est pour la<BR>
'''Que deséve : Il ne vos fôt ren crendre,'''          rime, mais par la suite ce parler<BR>
''Las mous enfan, dépassi de monta,''          a fini par confondre -o et -e en [-I].<BR>
'''Lâs ! mos enfants, dèpachiéd de montar,'''<BR>
''En paradi ze vo fai to alla.''<BR>
'''En paradis je vos fé tôs alar.'''<BR>


''Son Altessé en granda diligencé,''<BR>
'''Son Altèsse en granda diligence,'''<BR>
''Onna pousta manda u ray de France,''<BR>
'''Una pôsta mandat u rê de France,'''<BR>
''Que Zeneva il avivé surprai,''<BR>
'''Que Geneva il avéve surprês,'''<BR>
''Que cela nay il y farai son liai.''<BR>
'''Que cela nuet il y farêt son liét.'''<BR>


''Ventre sein gri ! se dit le ray de France,''<BR>
'''Ventre sent-gris ! sè dit le rê de France,'''<BR>
''Que Zeneva se sai lassia prendre !''<BR>
'''Que Geneva sè sêt lèssiê prendre !'''<BR>
''La ! mon cousin s'y est troi azarda,''<BR>
'''Lâs ! mon cusin s'y est trop hasardâ,'''<BR>
''Y ne porra pa guéro la garda.''<BR>
'''Il ne porrat pas gouéro la gouardar.'''<BR>


''En mémo tems onna lettra arrivé,''<BR>
'''En mémo temps una lètra arreve,'''<BR>
''Que le couda faré creva de riré,''<BR>
'''Que le cudiét fâre crevar de rire,'''<BR>
''Que desivé : Lou Savoyar son pray,''<BR>
'''Que deséve : Los Savoyârds sont prês,'''<BR>
''Lou Genevois lou pendon orandrai.''<BR>
'''Los Genevouès los pendont orendrêt.'''<BR>


La fin est donnée par G. Tuaillon (strophe 64-68) :


''Soixante-cha teite is on laissa,''<BR>
'''Souessanta-sèpt tétes ils ont lèssiês,'''<BR>
''Que le borrio a copa et transia''<BR>
'''Que le borriô at copâs et trenchiês,'''<BR>
''Pai lé bouta su dou u tai ciévron,''<BR>
'''Por les betar sur doux ou três chevrons,'''<BR>
''Pai lé montra a celeu que veudron.''<BR>
'''Por les montrar a celœr que vodront.'''<BR>


''On vo dera que tota la preitaille''<BR>
'''On vos derat que tota la prétalye,'''<BR>
''Prè de Tonon u covan de Ripaille,''<BR>
'''Prés de Tonon u covent de Ripalye,'''<BR>
''Y firon lai leu conspiracion,''<BR>
'''Ils firont lé lœr conspiracion,'''<BR>
''Mai le Bon Di rompi leu trahison.''<BR>
'''Màs le Bon Diô rompét lœr trayison.'''<BR>


''Pè sous enfan il a de la tendresse :''<BR>
'''Por sos enfants il at de la tendrèce :'''<BR>
''A bin volu se bouta a la brèche''<BR>
'''At ben volu sè betar a la brèche'''<BR>
''Et ranversa lous ennemi mordan''<BR>
'''Et renvèrsar los ènemis mordents'''<BR>
''Que vegnivon fare lous arrogan.''<BR>
'''Que vegnévont fâre los arrogants.'''<BR>


''Dedian sa man il y tin la victoire,''<BR>
'''Dediens sa man il y tint la victouère,'''<BR>
''A lui solet au demeure la gloire !''<BR>
'''A lui solèt *en demœre la glouère !'''<BR>
''A to zamai son Sain Nom sai begni !''<BR>
'''A tot jamés son Sent Nom sêt begni !'''<BR>
''Amen, amen ! Ainsi, ainsi soit-y !''<BR>
'''Amen, amen ! Ensé, ensé sêt-il !'''<BR>

[[Catègorie:Himno nacional]]
[[Catègorie:Quenton de Geneva]]
[[Catègorie:Geneva]]
[[Catègorie:Chançon]]
[[Catègorie:Musica en arpetan]]
