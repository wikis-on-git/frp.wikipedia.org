Un '''monument historico''' est un [[imôblo]] ou un objèt [[mobiliér]] recevent un [[statut]] [[juridico]] particuliér dèstinâ a l'emparar, porce qu'il at un entèrèt [[histouère|historico]], [[ârt|artistico]], [[Arch·itèctura|architèctural]] mas asse-ben [[tècnica|tècnico]] ou [[Science|scientifico]].<br>

En [[France]] doux nivéls d'empâra ègzistont : un [[monument]] pôt étre « cllassiê » ou « enscrit » permié los monuments historicos. L''''enscripcion''' (déta tant qu'en 2005 « a l'enventèro suplèmentèro des monuments historicos ») est una empâra des monuments presentant un entèrèt remarcâblo a l'èchiéla [[Règ·ion francêsa|règionala]], u contrèro du '''cllassement''', emparant los monuments presentant un entèrèt a l'èchiéla de la [[nacion]] et que constitue d'ense lo més hôt nivél d'empâra.<br>

En [[Suisse]] ègziste na [[louè]] d'empâra u nivél [[fèdèrâl]] mas los [[canton|cantons]] pôvont asse-ben étre amenâs a règllamentar, cen que cèrtins de lor avant ja fêt ben avant la publecacion de ceta louè. De tota maniére l'articllo 78 de la [[Constitucion]] fèdèrâla pôse lo principo que l'empâra du [[patrimouèno]] est d'abôrd na compètence cantonâla. Cen qu'at pas betâ defôr l'ègzistence d'"objèts d'importance nacionâla".<br>

En [[Étalia]] on pârle pletout de "monument nacionâl", que recêt un statut d'empâra particuliér.<br>

[[Fichiér:Haute-Savoie (septembre 2013) 128.JPG|figura|centrâ|Lo châtél d'Ènneci cllassiê monument historico en 1959]]

[[Catègorie:Monuments historicos| ]]
[[Catègorie:Arch·itèctura]]
[[Catègorie:Histouère]]
[[Catègorie:Ârt]]
