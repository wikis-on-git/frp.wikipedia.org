{{Grafia RèfB}}
[[Fichiér:Eilean_Donan_Castle,_Scotland_-_Jan_2011.jpg|alt=Photographie d'un château en pierre sur une île reliée au rivage par un petit pont à arches.|thumb|Lo châtèl, ique celi d'Eilean Donan en Écosse, ére l'ona de les construccions caractéristiques du Moyen Âjo.]]
[[Fichiér:Schweiz Schloss Chillon Gesamtansicht.jpg|figura|300px|Lo [[châtél de Chelyon]] a la riva du [[Lèman]] - un châtél et na fortèressa des [[Mêson de Savouè|comtos et ducs de Savouè]].]]

Lo''' Moyen Âjo '''est na pèrioda de l'[[histouère eropèèna]], s'étendent du V<sup>e</sup> siècllo u XV<sup>e</sup> siècllo, que debutit avouéc la ch·ête de l'[[Empiro romen d'Occident]] et que sé terminit per la [[Renèssance]] et les Grantes Dècuvèrtes. Venent aprés l'[[Antiquitât]] et l'[[época moderna]], la pèrioda est subdivisâye entre lo hôt Moyen-Âjo (V<sup>e</sup> - X<sup>e</sup> siècllo), lo Moyen Âjo centrâl (XI<sup>e</sup> - XIII<sup>e</sup> siècllo) et lo Moyen Âjo tardif (XIV<sup>e</sup> - XV<sup>e</sup> siècllo).  

La dèpopulacion, la dèsurbanisacion et les migracions de l'[[Antiquitât tardiva]] sé porsuivont durent lo hôt Moyen Âjo et los envahissors barbaros fondiront de novéls reyômos sus los territouèros de l'ancian Empiro romen d'Occident. Mémo se la pèrioda fut marcâye per de provonds changements sociètôs et politicos, la ruptura avouéc l'[[Antiquitât classica]] ne fut pas complèta. La passa orientâla de l'[[Empiro romen]] survivit ux bolevèrsaments g·eopoliticos de la pèrioda et restit na pouessience de premiera importance desot lo nom d'[[Empiro bizantin]]. Il perdit tot de mémo na granta passa de sos territouèros u [[Moyen-Oriant]] et en [[Africa de Bise]] u prodit dus califâts musulmans u VII<sup>e</sup> siècllo.

U Cuchient, tot plen de reyômos incorporiront un bon nombro d'institucions romènes tendis que l'expension du [[cristianismo]] fut marcâye per la construccion de nombros monastéros. Desot la dinastia carolingièna, los Francs établiront un empiro covrent la plus granta passa de l'Occident crètien u IX<sup>e</sup> siècllo devant que dèclinar du a côsa de les tensions internes et de les ataques dus Vikings a Bise, dus Hongrouès u Levent et dus Sarrasins u Sud.

En [[Arpetania]], lo reyômo de [[Burgondos|Borgogna]] et pués l’etât de [[Savouè]] éront grantes pouessiences.

== Lims de defôr ==
{{Commonscat|Middle Ages}}

[[Catègorie:Moyen Âjo| ]]
[[Catègorie:Histouère]]
