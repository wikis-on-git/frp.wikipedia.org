{{Grafia RèfB}}{{Vêre homonimos|Coucy (homonimia){{!}}Coucy}}
[[Fichiér:FranceEnglandCard2 679.jpg|figura|300px|<div class="center">Lo ''châtél de Coucy'', dês l’Ailette.</div>]]
:« ''Je ne suis Sire, ne Roy, ne Duc ne Comte aussy. Je suis le Sire de Coucy.'' »
::— [[Enguèrrand III de Coucy]] ([[1182]]-[[1242]])
Lo '''châtél de Coucy''' (ech ''{{lengoua|fr|catiau Couchi}}'' en [[pecârd]], le ''{{lengoua|fr|château de Coucy}}'' en [[francês]]) est un viely [[Châtél|châtel fôrt]] et pués mêson [[Fèodalitât|de sègnor]], bâti dês lo {{s-|XIII}}<ref name=dico372>{{Dictionnaire des châteaux et des fortifications du Moyen Âge en France|372}}.</ref>, enqu’houé dèrôcho et que los réstos sè drèçont dessus la [[Comena (France)|comena francêsa]] et [[Pecardia (province)|pecârda]] de [[Coucy-le-Château-Auffrique]] dens lo [[Dèpartament francês|dèpartament]] de l’[[Èna (dèpartament)|Èna]] en [[Règ·ion francêsa|règ·ion]] [[D’Amont-de-France]]. Lo châtél fut la sièta de la pouessienta [[mêson de Coucy]] tant qu’a la môrt en 1397, d’{{sôveren3|Enguèrrand VII de Coucy}}.

[[Fichiér:Coucy le chateau 96787.jpg|figura|300px|<div class="center">Viua g·ènèrâla du ''châtél'' devant [[1917]].</div>]]
Devant [[1917]], lo châtél de Coucy ére ben cognu por son emposent [[donjon]], {{rèfnèc|lo més hiôt jamés bâti en Occident (53 mètros de hiôt)}}, et l’endrêt comptâve permié los més vesitâs de France per los premiérs ans du {{s-|XX}}. Cel’afrosa tor-mêtra fut fotua bâs per l’armâ alemanda, qu’ocupâve Coucy dês doux ans, pendent sa retrèta de la legne [[Opèracion Alberich|Hindenburg]]-Siegfried, sen que gins de nècèssitât militèra justifiése cela dècision. Outre son donjon, los sordâts alemands firont sôtar tot pariér les quatro tors d’angllo pesantes du châtél, et pués les pôrtes de la vela fortifiyêe de Coucy (entr’ôtros, l’emposenta [[Pôrta de Lan (Coucy-le-Château-Auffrique)|pôrta de Lan]]) et bien de bâtiments dedens lo bôrg (que lo befrê du {{s-|XIII}} et l’[[Égllése Sant-Sôvor de Coucy-le-Château-Auffrique|égllése ''Sant-Sôvor'']] ; cela dèrriére fut lo solèt de celos bâtiments dèmolis que rebâtéront aprés la guèrra).

Les masures du châtél firont la chousa d’un cllassement coment [[Monument historico (France)|monuments historicos]] per la [[Lista des monuments historicos de 1862|lista de 1862]]<ref name=PA00115617>{{fr}} {{Bâsa Mèrimê|PA00115617|''Château de Coucy''}}.</ref>.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

[[Catègorie:Châtel fôrt dens l’Èna|Coucy]]
[[Catègorie:Châtel dèrôcho dens lo D’Amont-de-France|Coucy]]
[[Catègorie:Monument militèro gotico en Pecardia|Coucy]]
[[Catègorie:Châtel dens l’Èna|Coucy]]
[[Catègorie:Châtel monument historico (France)|Coucy]]
[[Catègorie:Monument historico dens l’Èna]]
[[Catègorie:Monument historico rengiê en 1862]]
[[Catègorie:Bâtiment govèrnâ per lo Centro des monuments nacionâls]]
[[Catègorie:Bâtiment rèstorâ per Eugène Viollet-le-Duc]]
[[Catègorie:Arch·itèctura felipièna|Coucy]]
