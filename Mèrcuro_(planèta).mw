{{Grafia RèfB}}{{Vêre homonimos|Mèrcuro}}
[[Fichiér:Mercury in color - Prockter07 centered.jpg|figura|300px|<div class="center">''Mèrcuro'' viua per la sonda [[MESSENGER|<small>MESSENGER</small>]],<br>lo 14 de janviér 2008.</div>]]
'''Mèrcuro''' (simbolo: [[File:Mercury symbol (fixed width).svg|16px|☿]]) est la [[planèta]] la ples prôche du [[Solely]] et la muens massiva du [[Sistèmo solèro]]<ref group=N>[[Pluton (planèta nambot)|Pluton]] est grant-temps étâye considèrâye coment la ples petiôta planèta du Sistèmo solèro, mas est étâye recllassiêe coment [[planèta nambot]] per l’[[Union astronomica entèrnacionâla]] en 2006, et est vêr pas més considèrâye coment na planèta.</ref>. Sa luentior u Solely est tegnua entre-mié {{unitât|0,31 et 0,47 [[unitât astronomica]]}} (ou ben 46 et {{nobr|70 milyons}} de kilomètros), cen que corrèspond a n’[[èxcentricitât de la corba]] de 0,2 {{copa|més de doze côps ples grôssa a cela de la Tèrra, et de luen la ples hiôta por na planèta du Sistèmo solèro|stope}}. El est visibla ux [[uelys nus]] dês la [[Tèrra]] avouéc un [[Talye aparenta|diamètre aparent]] de {{unitât|4,5 a 13 [[Sot-unitâts du degrâ|secondes d’arc]]}}, et pués na [[magnituda aparenta]] de {{nobr|5,7 a −2,3}} ; portant son obsèrvacion est rendua mâlésiêe per son [[Èlongacion (astronomia)|èlongacion]] adés desot 28,3° que la nèye lo ples sovent dedens l’ècllat du solely. En pratica, cél vesenâjo avouéc lo solely demande que pôt étre viua ren que prés de l’horizont cuchientenc aprés lo [[cuchiê de solely]] ou ben prés de l’horizont levantenc devant lo [[levâ de solely]], en g·ènèral a la [[tombâ de la nuet]].
Mèrcuro at la particularitât d’étre en [[resonence spin-corba]] 3:2, son [[temps de rèvolucion]] (~{{unitât|88|[[jorn]]s}}) que vâlt tot justo {{nobr|1,5 côps}} son [[temps de rotacion]] (~{{unitât|59|jorns}}), adonc la mêtiêt d’un [[Temps solèro|jorn solèro]] (~{{unitât|176|jorns}}). D’ense, relativament a les [[Ètêla fixa|ètêles fixes]], verote dessus son axo drêt três côps totes les doves rèvolucions u tôrn du Solely.

Mèrcuro est na [[planèta tèlurica]], coment lo sont étot [[Vènus (planèta)|Vènus]], la [[Tèrra]] et [[Mârs (planèta)|Mârs]]. El est prés de três côps ples petiôta et quâsi vengt côps muens massiva que la Tèrra mas quâsi asse [[Densitât|pesanta]] que lyé. Sa densitât remarcâbla {{copa|dèpassâye solament per cela de la Tèrra, que lyé serêt d’alyor en-desot sen l’èfèt de la [[comprèssion gravitacionâla]]}} est diua a l’importance de son [[Noyél planètèro|noyél]] [[Mètâl|mètalico]], que reprèsenterêt 85 % de son rè, contre vers los 55 % por la Tèrra.

Coment Vènus, Mèrcuro est quâsi sférica {{copa|son [[aplatament]] que pôt étre considèrâ coment zérô}} a côsa de sa rotacion brâvament lenta. Dèporvua de veré [[Atmosféra planètèra|atmosféra]] por la protègiér de les [[Mètèorita|mètèorites]] (ègziste ren qu’un’[[ègzosféra]] qu’ègzèrce na prèssion a râs tèrra de muens de {{unitât|1|[[nano|n]][[Pascâl (unitât)|Pa]]}} ou ben {{unitât|e-14|[[Atmosféra (unitât)|atm]]}}), sa surface est rudo fôrt [[Cratèro de côp|cratèrisâye]] et pués gllobalament pariére u [[lât cachiê de la Lena]], qu’endique qu’est g·eologicament pas activa dês des milyârds d’ans. Cel’absence d’atmosféra combinâye u vesenâjo du Solely fât de tempèratures en surface que vant de {{unitât|90|[[Kèlvin|K]]}} ({{unitât|-183|[[Degrâ Cèlsio|°C]]}}) a fond des cratèros polèros (yô que los rès du Solely avenjont jamés) tant qu’a {{unitât|700|[[Kèlvin|K]]}} ({{unitât|427|[[Degrâ Cèlsio|°C]]}}) u [[pouent sot-solèro]] u [[pèrihèlio]]. La planèta est d’ôtra pârt dèporvua de [[Satèlito naturâl|satèlitos naturâls]].

Solament doves [[Sonda espaciâla|sondes espaciâles]] ant ètudiyê Mèrcuro. [[Mariner 10]], que survôle a três côps la planèta en [[1974]]–[[1975]], mapografie 45 % de sa surface et pués dècôvre l’ègzistence de son [[champ magnètico]]. La sonda [[MESSENGER]], aprés três survôls en 2008-2009, sè bète en corba u tôrn de Mèrcuro en mârs 2011 et pués rèalise n’ètuda dètalyêe notament de sa [[topografia]], son [[Èchiéla des temps g·eologicos|histouère g·eologica]], son [[champ magnètico]] et son [[ègzosféra]]. La sonda [[BepiColombo]] at por fin de sè betar en corba u tôrn de Mèrcuro en dècembro 2025.

La planèta Mèrcuro dêt son nom u mèssagiér des diôs dens la [[mitologia romèna]], [[Mèrcuro (mitologia)|Mèrcuro]]. La planèta est nomâye d’ense per los [[Roma antica|Romens]] a côsa de la vitèsse que sè dèplace dens lo cièl. Lo simbolo astronomico de Mèrcuro est un cèrcllo pôso dessus na crouèx et que pôrte un mié-cèrcllo en fôrma de côrnes ([[Unicode]] : ☿). O est na reprèsentacion du [[caducèo]] du diô [[Hèrmês]], èquivalent de Mèrcuro dens la [[mitologia grèca]]. Mèrcuro at asse-ben balyê son nom u trêsiémo jorn de la semana, ''[[demécro]]'' (« {{lengoua|la|<small>MERCURII DIES</small>}} »).

== Novèles Historiques ==
On se prèje de la planèta ples/més prôcho du Soley, de pas franc simpla obsèrvacion, mas quand mêmo ja cognua ux popolacions ancienes, coment [[Èg.iptians]], [[Ch.inouès]], [[Sumèros]] ([[III milènèro a.C.|trêsiémo milènèro a.C.]]). Les dificultâts de lo individuâ ils dèpendont de la petiôda distance du Solely, qu’il dèrenje pas tojorn la vijon (da)ment lo crépuscôlo ô justo avant l’ârba. Les [[Sumèros]] lo apèlavon ''Ubu-idim-gud-ud''; les [[Babilonès]], qu’ils ant tramandô la premiére obsèrvacion detèlyâye des planètes, en empléyant les noms ''gu-ad'' ô ''gu-utu''.

Les [[Grecs]] balyéront à Mèrcure doux noms: [[Apol (mitoloj.ia)|Apol]], l’èthêla du matin, et [[Hermes]], l’èthêla de la vèprâ. La rèalisacion du fêt qu’il fut una solèta planèta il est atribuya à [[Phytagora]]. Tojorn à côsa des grandes dificultâts d’observacion, tant que u XXèmo sièclo il ére d’opinion comena qu’il egzistisse una ôtra planèta assé/incô ples/més prôcho u Solely que Mèrcure, [[Volcan (astronomia)|Volcan]], aprés identifiâ avouéc lo mémo côrp cèlèsto.

Ples de rècent, u [[1631]] [[Pierre Gassendi]] fut lo premiér à observar un [[passajo (astronomia)|passajo]] de Mèrcure devant lo [[Solely]], selon les previjons fôrnie de [[Johannes Kepler|Jian Kepler]]. U [[1639]] [[Jian-Bâptisto Zupi]], en empleyant un tèlèscopo, dècuvret les fases de Mèrcure, semblables à celes de [[Venus (astronomia)|Venus]] et de la [[Luna/Lena]]. Ço-cé fôrnit l’èprôva dèfinitiva que Mèrcure verie u tôrn du Solely.

Mas que dens les [[ans 1960|ans Souessanta]] du [[XX° sièclo]], marci ux osbservacions radiô et radar, on a carculâ avouéc precijon la pèrioda de rotacion de la planèta, qu’avant on pensâve qu’el ére ègâla à cela de rèvolucion.

=== Nomenclatera ===
* Les planes de Mèrcure, semblables a les mèrs lunères mas avouéc una [[albeda]] maj.ora, els vegnont apelâyes ''[[planitia]]e''. Á èxcèpcion de [[Planitia Caloris]], la règ.ion plata ples/mes ètendua, et [[Borealis Planitia]], qu’el ocupe una partia de l’emisphèro enversenc/septentrionâl, totes les ôtres planes pregnont à nom de Mèrcure dens les difèrentes lengoues.

* Les quatro valâyes (''[[vallis|valles]]'') pregnont à nom des enstalacions radio tèrrèstres marci à les quintes il est éthâ dètèrmenâ l'èfèctiva perioda de rotacion mèrcuriena.

* Les noms des baragnes (''[[rupes|rupēs]]'') ils derivont des batéls empleyês per les grandes esploracions du [[XV° sièclo]], avouéc rèfèrence u rolo de Mèrcure coment Diô des voyâjos et des comèrços.

* Doves morênes pregnont lo nom de ''[[dorsum|dorsa]]'' et els sont entitulâs à des [[astronomo|astronomi]] qu’ils obsèrvéront Mèrcure de la Tèrra.

* Les noms des cratéros dèrivont des grands esponents des [[art]]s et de l'[[umanismo]], à èxcèpcion du [[Kuiper (cratèro sur Mèrcure)|cratéro Kuiper]], qu’il fut lo premiér à éthre dècuvèrt vu qu’il est visiblo de luen et il fut entitulâ à l'[[Gerard Kuiper|emportant astronomo]], et lo [[Hun Kal (cratero)|cratero Hun Kal]], du termo [[lengoua maya|maya]] per "20", puésque il est convèncionalament travèrsâ du vengtiémo mèridian de longituda et il foncione de puent de rèpère per lo systèmo des coordinâyes mèrcurianes.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{Sistèmo solèro}}

[[Catègorie:Mèrcuro (planèta)| ]]
[[Catègorie:Objèt cèlèsto vesitâ per un corbior]]
[[Catègorie:Objèt cèlèsto nomâ d’aprés un pèrsonâjo de la mitologia romèna]]
