Lo mot '''poplo''' est na [[nocion]] u sens difèrent d'aprés lo [[contèxto]]. Il dèsigne a côp :<br>

* un « ensemblo des [[endividu|endividus]] que fôrmont na [[nacion]], vivent sur un mémo [[tèrritouèro]] et somês ux mémes [[louè|louès]], ux mémes [[enstitucion|enstitucions]] [[politica|politiques]] ». Cé, lo poplo est dètèrmenâ per la nacion qu'il constitue, lo tèrritouèro qu'il ocupe et la somission ux mémes règlles de [[drêt]]. O est la vision més limitâye du poplo.
* un « ensemblo des [[humen|humens]] que vivont en [[sociètât]] sur un tèrritouèro dètèrmenâ et que, èyent des côps una [[comunôtât]] d'[[origina]], presentont una [[homogènèitât]] relativa de [[civilisacion]] et sont gllètâs per un cèrtin nombro de [[cotema|cotemes]] et d'enstitucions comenes ». Cé, lo poplo est dètèrmenâ per un tèrritouèro et una [[cultura]] pôpres, mas pas per la somission ux louès.
* un « ensemblo de [[pèrsona|pèrsones]] que, habitant pas un mémo tèrritouèro mas èyent na méma origina [[Ètnia|ètnica]] ou na méma [[religion]], ant lo sentiment d'être a una méma comunôtât ». Cé, lo poplo n'est dèfeni que per una cultura, vêr una tradicion comena. O est la vision més ètèrsa de la nocion de poplo.
