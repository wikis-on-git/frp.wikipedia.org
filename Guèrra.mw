{{Ortografia}}{{Grafia RèfB}}
La guèrra s'est dèfenia coment un ètat de conflit armâ entre plusiors bendes politiques constituâyes, coment des Ètats. Per oposicion ux guèrres entre Ètats, una guèrra pôt asse dèsignér un conflit armâ entre doves faccions de populacions oposâs dedens d'un mémo Ètat : on pârle adonc de guèrra civila, de guèrra ètnica, de guèrra rèvolucionèra ou adés de guèrra de sècèssion.

Los Ètats font la guèrra ux ôtros Ètats, pas ux endividus ni ux famelyes que los compôsont. D'ense, la guèrra est dèfenia coment un acto de politica ètrangiére ou dèfensif de dèrriér recors aprés d'ultimes nègociacions de diplomacie.

Les guèrres et lors moyens sont juridicament somês a des règlles d'honor ancianes et emplicitament admetues, les louès de la guèrra, venues lo fondement du drêt entèrnacionâl publico. Cetes-ce dèfenéssont les condicions de lègitimitât, lo cors, et los moyens lègâls des guèrres. Una guèrra est prècèdâye d'una revendicacion ou d'un ''casus belli'', d'un ultimaton, pués d'una dècllaracion de guèrra ; el pôt étre suspendua per des trèves, un armistiço ; el sè chavone per la rèdicion d'una armâ, la capitulacion d'un govèrnement, pués la signatura d'un trètâ acordant ou refusant les revendicacions iniciales, lo payement de compensacions, et lo retôrn a l'ètat de pèx.

La science de la conduite d'una guèrra s'apèle la stratègie, cela de gâgnér les batalyes la tactica, cela des côses et des consèquences des conflits, la polémologia (vegnent du grèco polemos que signifie la guèrra et de son sufixo simbolos que vôt dére l'ètude. La polémologia est donc l'ètude de la guèrra).<ref>Traduccion de la pâge francêsa de Vouiquipèdia corrèspondenta : https://fr.wikipedia.org/wiki/Guerre

Consultâye lo 16 d'Avril a la mié-nuet trenta cinq</ref>
