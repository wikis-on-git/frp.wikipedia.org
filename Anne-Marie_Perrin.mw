{{Grafia RèfB S|de Megéva}}
''É s é passâ a Mëzdive :''<BR>
'''IL S'EST PASSÂ A MEGÉVA :'''<BR><BR>

''– an 1957, la Jeanne Moreau ;''<BR>
'''– en 1957, la Jeanne Moreau ;'''<BR>
''– é sti yan an 2003 : Claude Lelouche''<BR>
'''– et ceti an en 2003 : Claude Lelouche'''<BR>
''La semannë passâ ét arvâ on bule poué dou a tré camyon.'' <BR>
'''La semana passâ est arrevâ un bul(dozer) pués doux a três camions.'''<BR>
''Louz ovri on k'mancha a crozâ dzan la rote.'' <BR>
'''Los ovriérs ont comenciê a crosar diens la rota.'''<BR>
''De m' sè demandâ san ké volyan bin fére.''<BR>
'''Je mè su demandâ cen qu'ils voliant ben fére.'''<BR>
''D è de a mon ome : va vi san k é fan ? Âl t'alâ vi.'' <BR>
'''J'é dét a mon homo : va vér cen qu'ils fant ? Il est alâ vér.'''<BR>
''Louz ovri lui an de k été no(u)tron vzin Lelouche ke fâ de cinéma,'' <BR>
'''Los ovriérs lui ant dét qu'étêt noutron vesin Lelouche que fât de cinèmâ,'''<BR>
''k'alâve fére on film l'an ke vin.''<BR>
'''qu'alâve fére un filme l'an que vint.'''<BR>
''É pe san(tse) k éz antarâve lou fi du téléfone, pe ké susse byô utor de sa m(è)zon.''<BR>
'''Est per cen qu'ils entèrrâvont los fils du tèlèfono, por qu'il sesse biô u tôrn de sa mêson.'''<BR>
''Éz an ko de k été lui ke payive lou fré.''<BR>
'''Ils ant 'cor dét qu'étêt lui que payêve los frès.'''<BR>
''Sé Lelouche, âl fâ pâ de gôgne avoué nô. Â dê étre rëste, âl a paya styé p avê sla m(è)zon.''<BR>
'''Cél Lelouche, il fât pas de gognes avouéc nos. Il dêt étre recho, il at payê chier por avêr cela mêson.'''<BR>
''Y an de k le koutâve on milyar de vyeû fran, é… de sa: pâ sé pâ kô dëplë.''<BR>
'''Ils ant dét qu'ele côtâve un milyârd de vielys francs, et… je sâ pas se pas 'cor de ples.'''<BR>
''De vôz avyeû pâ de ke sé Lelouche é no(u)tron novyô vzin.'' <BR>
'''Je vos aviô pas dét que cél Lelouche est noutron novél vesin.'''<BR>
''Âl a astâ l'atelyé de stapoui de Gilbèr Parin.'' <BR>
'''Il at achetâ l'ateliér de chapoués de Gilbèrt Pèrrin.'''<BR>
''Dedzan ya tot intâ transformâ. De sé alâ i vi.'' <BR>
'''Dediens y at tot étâ transformâ. Je su alar y vér.'''<BR>
''Ya ran ke de vyiye palëche, de viêu plansti,'' <BR>
'''Y at ren que vielyes palanches, de vielys planchiérs,'''<BR>
''ya zdin de mouraye, zdin de fayanse, zdin de coleû, zdin de lemire'' <BR>
'''y at gins de muralye, gins de fayence, gins de colors, gins de lumiére,'''<BR>
''é man dzan lou boueû d'âtre kou.''<BR>
'''est 'ment diens los bouéls d'ôtros côps.'''<BR>
''La zdornâ é san forcha d'almâ tote lé lmire.'' <BR>
'''La jornâ ils sont forciê d'alumar totes les lumiéres.'''<BR>
''Vorandrè y é dinche ké byô.''<BR>
'''Orendrêt il est d'ense qu'est biô.'''<BR>
''Louz ovri noz an de ke le vyeû boë venyé de Polonye é de Russi.'' <BR>
'''Los ovriérs nos ant dét que le viely bouesc vegnêt de Pologne et de Russie.'''<BR>
''É van kri dzan lé défacheure.'' <BR>
'''Ils vant querir diens les dèfassures.'''<BR>
''D é kô vyu na pissine planne d'égue ke fâ de barbolë man si la bedire de la Di passâve dedzan.''<BR>
'''J'é 'cor viu na piscena plêna d'égoue que fât de barbolèt 'ment se la bediére de la Die dediens.'''<BR>
''É me fâ pansâ ké pâ le premi kou ké faran de sinéma a Mëzdive.'' <BR>
'''Il mè fât pensar qu'est pas le premiér côp que farant de cinèmâ a Megéva.'''<BR>
''Kan d étseu petside a la Mota, on zdor, été u mé de janvyé diz nou san sinkante sa,''<BR> 
'''Quand j'étiô petida a la Mota, on jorn, étêt u mês de janviér diéx nôf cent cinquanta-sèpt'''<BR>
''parvoué lé mizdor on a parchu barazdi damou l'outâ.'' <BR>
'''per vers les mijorns, on at pèrciu barregiér d'amont l'hotâl.'''<BR>
''Avoué la mâre on-n ét alâ vi.'' <BR>
'''Avouéc la mâre on est alâ vér.'''<BR>
''Yavé tse na bëla fmale poué tou lou zdouanne du Kristomë anmouelâ utòr ke fachâve de fotô, signâve de papi pe lazitse.''<BR>
'''Y avêt que na bèla femala pués tôs los jouenos du Cristomèt emmouelâs u tôrn que fassiévont de fotôs, signâvont de papiér per cela-ique.'''<BR>
''L etè arvâ an tapatyu pe se fére teri na fotô su la pouërte de l'étre a lè cavale.'' <BR>
'''El étêt arrevâ en tapa-cul per sè fére teriér na fotô sur la pôrta de l'étro a les cavales.'''<BR>
''De me sé todlon demandâ petyë sla fmale étyé venyu sti nô bëtre lou pi dzan l femi pe na fotô.''<BR>
'''Je mès du tot-de-long demandâ perque cela femala étêt vegnu chiéz nos betre los pieds diens le femiér por na fotô.'''<BR>
''Le s'apelâve Jeanne Moreau, l étè vnyu fére on film a Mëzdive.''<BR>
'''Ele s'apelâve Jeanne Moreau, el étêt vegnu fére un film a Megéva.'''<BR><BR>
						Anne-Marie Perrin, 18.12.2003

[[{{ns:category}}:Litèratura arpetana|Perrin Anne-Marie]]
