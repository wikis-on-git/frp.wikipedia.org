La '''filosofia''', du [[grèco]] ancian φιλοσοφία (composâ de φιλεῖν, philein : « amar » ; et de σοφία, sophia : « [[sagèce]] » ou « savêr »), signifiant a la lètra « amôr de la sagèce », est una dèmârche de rèflèccion critica et de quèstionament sur lo mondo, la [[cognessence]] et l'[[ègzistence]] humèna. El ègziste dês l'[[Antiquitâ]]t en [[Cuchient]] et en [[Levent]], a travèrs la figura du '''filosofo''' (praticant de la filosofia), nan solament coment activitât rêsonâbla mas asse coment môdo de via. L'[[histouère]] de la filosofie pèrmèt d'apréhendar son [[èvolucion]].<br>

Plantâye dês ses origines dens lo dèbat d'idês partagiêes durent lo [[dialogo]], la filosofia pôt s'imaginar coment una activitât de [[crèacion]], de [[mèditacion]], de dèfinicion et d'analise de concèpts tâls que lo [[bien]], lo [[mâl]], la [[biôtât]], la [[justice]]. El pôt asse étre envesagiêe coment una [[quéta]] de [[veretât]], de [[libèrtât]], de sens, de [[conscience]], en soma, na quéta du bonhor. D'aprés un pouent de vua [[crètien]], son objèctif devrêt étre tornâ vers la [[contemplacion]] de la veretât et la rechèrche de la fin dèrriére et du sens de la via.<br>

U sens modèrno et por una partia des filosofos de noutron temps, la filosofia est pas un savêr, ni un ensemblo de cognessences, mas na dèmârche de rèflèccion sur los savêrs a disposicion. El est venua na [[disciplina]] des [[sciences humènes]].<br>

Lo champ d'ètude de la filosofia pôt encllôre un ensemblo de disciplines coment les sciences humènes et sociales, les sciences formèles et les [[sciences naturèles]], a lesquintes el est historicament gllètâye.<br>

La filosofia at engendrâ des biens d'ètudes fondamentals tâls la [[tèoria]] de la cognessence, la filosofia politica, la [[mètafisica]], l'[[ètica]] et la [[logica]]. U cors du temps, cetes branches de la filosofia ant vu nêtre des ramificacions coment celes de l'[[ontologia]], l'[[èstètica]], la filosofia du drêt, l'[[èpistémologia]] (filosofie des sciences), la filosofia de l'èsprit, l'[[antropologia]] filosofica, ou la filosofia du [[lengâjo]], entre ôtros.

Adjèctif dèrivâ: '''filosofico'''.
