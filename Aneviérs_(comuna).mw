{{Grafia RèfB}}
[[Fichiér:Chandolin.jpg|figura|<center>Chandolin.</center>]]
'''Aneviérs''' est una comena suissèssa et [[Arpetania|arpetana]] du quenton du [[Valês]].

Sè trôve dedens lo [[District de Siérro]].

Per sa [[supèrficie]], ’l est, aprés [[Comba de Bâgne (comena)|Comba de Bâgno]], la seconda comuna de Valês, avouéc un [[tèrritouèro]] de 243 [[kilomètre carrâ|kilomètros carrâs]].

== Lengouistica ==
U levant de la vâl, sus la [[chêna de montagnes]] de [[Bèla-Tôla]], est la legne de la [[Frontiére lengouistica de l’Arpetan et du Tuche en Suisse|frontiére lengouistica]] de l’[[Arpetan]] – et pués enqu’houé lo [[francês]] – vers lo [[Tuche valêsan]].

Lo [[patouès]] arpetan d’Aneviérs est la lengoua tradicionâla du payis.<ref>[https://patois-anniviers.ch patois-anniviers.ch]</ref><ref>''Patois contes, légendes et chansons du Val d'Anniviers,'' CompactDisc.</ref>

== Ancianas comunes et velâjos dedens la comuna d’Aneviérs ==
[[Fichiér:Vissoie.jpg|figura|Vissoie.]]
=== Ancianes comunes ===
* Ayer
* Chandolin
* Grimentz
* Sent-Jian
* Sent-Luc
* Vissoie

=== Ôtres velâjos ===
* Zinal
* Mission
* Mottec
* Mayoux
* Cuimey
* Pinsec
* Fang
* Soussillon
[[Fichiér:Dent Blanche picswiss.jpg|figura|La Dent Bllanca.]]
[[Fichiér:Zinal-Navizence (8).jpg|figura|La Navisence pres Zinal.]]
[[Fichiér:Barrage de Moiry.jpg|figura|Lo barâjo de Moiry et, u fond, lo gllaciér de Moiry et la Dent Bllanca.]]

== G·eografia ==
La comuna d’Aneviérs s’épate dedens la [[Comba d’Aneviérs]] qu’est na comba latèrâla de la comba du [[Rôno]]. La vâl est u câaro des [[Ârpes|Arpes pennines]].

Quatro [[montagne]]s u torn de la vâl ont una hôtior de ples de 4000 mètros: lo [[Weisshorn]] (4505 m), lo [[Zinalrothorn]] (4221 m), lo [[Ober-Gabelhron]] (4063 m) et la [[Dent Bllanca]] (4357 m).<ref>Helmut Dumler, Willi P. Burkhardt : ''Viertausender der Alpen.'' 12e èd., München 2001.</ref>

Lo [[fllevo]] principâl de la vâl est la [[Navisence]], [[afluent]] de gôche du Rôno. Prés Mission, la [[Gougra]], fllevo de la vâl de Moiry, sè jete dedens la Navisence.

A mié-jorn de la comba d’Aneviérs, dedens lo massis arpenc et sus lo fllanc a bis ou ben a cuchient des hôtes [[montagne]]s, sont doux-três grants [[gllaciér]]s: p.ègz. lo Gllaciér de Moiry, lo Gllaciér de Zinal, lo Gllaciér de Durand, lo Gllaciér du Mountet, lo Gllaciér de Moming et lo Gllaciér du Weisshorn.

A Grimentz sè trôve na [[stacion de sports d’hivèrn]].

== Pèrsonalitâts ==
* [[Bernard Crettaz]], sociologo
* [[Aloys Theytaz]], ècriven

== Vêre avouéc ==
* Lo [[Pont de Niu-c]]
* [[Bèla-Tôla]]

== Bibliografia ==
* Edouard Desor : ''Le val d’Anniviers,'' 2002.
* Jean-Baptiste Massy,  Gérard Revey : ''Lexique du Patois d’Anniviers. Mòss èm patouè d’Anivyè'', 2018.
* Willy Gyr : ''Le Val d’Anniviers: Vie traditionnelle et culture matérielle basées sur le patois de Saint-Luc,'' 1994.
* [[Bernard Crettaz]] : ''Nomades et sédentaires, dans le Val d'Anniviers,'' 1979.
* Bernard Crettaz : ''Les Anniviards, barbares et civilisés,'' 2009.

== Lims de defôr ==
* [https://hls-dhs-dss.ch/fr/articles/008387/2017-03-13/ Val d’Anniviers] dedens lo [[Diccionèro historico de la Suisse]]
{{Commonscat|Anniviers}}

== Notes ==
<references />

[[Category:Comena du quenton du Valês]]
[[Category:District de Siérro]]
[[Catègorie:Stacion de spôrts d’hivèrn dens lo canton du Valês]]
