{{Grafia RèfB}}

[[Fichiér:Raspille.jpg|figura|Dedens les gôrges de la Raspilla.]]

La '''Raspilla''' (la ''{{lengoua|fr|Raspille}}'' en [[francês]]) est una [[reviére]] de [[Suisse]] et d’[[Arpetania]], [[afluent]] du [[Rôno]], dens lo [[canton du Valês]].
[[Fichiér:Pont voûté sur la Raspille.jpg|figura|Lo pont de pièrres entre-mié Siérro, [[Mièjo]] et Salquenen.]]

== G·eografia ==
D’una longior de vers los {{Unitât|15.1|kilomètro}}s, cole u fllanc sud du massis de montagnes de les [[Ârpes|Ârpes bèrnèses]]. Prolongient lo cors en amont avouéc lo nom de ''Tièche'' l’at doux-três sôrses, a l’hôtior de 2750 m, prés lo [[Rothorn]] et pués lo [[gllaciér de la Pllana Môrta]], en tèrritouèro de la comuna [[Crant-Montanna]] du [[District de Siérro|destrict de Siérro]]. La Tièche cole dedens les [[Comba|combes]] de les ârps des ''Outannes'' et de ''La Tièche'', et pués – avouéc lo nom ''Raspilla'' – dedens les [[Ravena|ravenes]] des ''Vallières'', sot los velâjos dèts ''Aminona'', ''Raspilla'' et ''Cordona''.

L’[[égoua]] de la reviére cole partiâlament dedens doux-três biéds artificiâls d’irrigacion de les [[Vin|vègnes]] de la règ·ion.

La reviére passe sot la legne du [[chemin de fèr]] du [[Semplon]] et la rota cantonâla dèta ''Route de la Gemmi'', et pués sè jète dedens lo Rôno, près lo pont de la [[Rota principâla 9 (Suisse)|rota principâla 9]] sus lo Rôno. Ceti endrêt sè trôve dedens lo cârro geografico du [[Parc naturâl du Bouesc de Finges]].<ref>[https://www.pfyn-finges.ch/fr/ Parc naturel Pfyn-Finges]</ref>

== G·eografia lengouistica et politica ==
La partia d’avâl du cors de la Raspilla est entre-mié les comunes arpetannes de [[Nôbla-Contrâ]] et [[Siérro]], destrict de Siérro, a cuchient, et [[Salquenen]], comune bilengouâla dedens lo [[District de Louèche|destrict de Louèche]], u levant. L est sus la legne de la [[Frontiére lengouistica de l’Arpetan et du Tuche en Suisse|frontiére lengouistica]] de l’[[Arpetan]] – et pués enqu’houé lo [[francês]] – vers lo [[Tuche valêsan]]. D’ense, la Raspilla prend, dedens la comunicacion valêsana, la fonccion de simbolo g·eografico-lengouistico (et politico) por la frontiére entre-mié lo Valês d’amont, talemachient, et lo Bâs-Valês, franceyent.

== Bibliografia ==
* Olivier Conne : ''La Contrée de Sierre 1302–1914.'' Siérro 1991.
* Hans-Robert Ammann : ''Autour de l'eau de la Raspille (XVe-XXesiècles). Un long conflit entre communautés rurales.'' Dedens : Les Bisses, Economie, Société, Patrimoine. Annales valaisannes 2011, p. 253–269.
* Niklaus Grichting, Jacqueline Détraz-Méroz : ''Le bisse de Varone (Varen).'' Dedens : Les Bisses, Economie, Société, Patrimoine. Annales valaisannes 2011, p. 522–523.
* Walter Gerster : ''Die Mundart von Montana (Wallis) und ihre Stellung innerhalb der frankoprovenzalischen Mundarten des Mittelwallis.'' Aarau 1927.
* Jean-Pierre Meyer : ''Zur Geschichte des Sprachgrenzverlaufs im Wallis.'' Dedens : Blätter aus der Walliser Geschichte, 24, 1992, p. 125–154.
* Jacob Zimmerli : ''Die deutsch-französische Sprachgrenze in der Schweiz.'' t. III: Die Sprachgrenze im Wallis. Basel/Genf, 1899.

== Lims de defôr ==
{{Commonscat|Raspille}}

== Notes et rèferences ==
=== Notes ===
{{Rèferences|groupo=Nota}}

=== Rèferences ===
<references />

[[Catègorie:Cors d’égoua dedens lo canton du Valês]]
[[Catègorie:Reviére]]
[[Catègorie:G·eografia arpetana]]
[[Catègorie:Siérro]]
[[Catègorie:District de Siérro]]
[[Catègorie:Sistèmo hidrologico du Rôno]]
