La '''ploma''', èlèment caractèristico de la cllâsse des [[usél|uséls]], est na produccion complicâ de la [[pél]] constituâye de β-quèratina. Coment los [[pêl|pêls]], les [[ècâlye|ècâlyes]], les [[onglla|onglles]], les [[grepa|grepes]] ou los [[sabôt|sabôts]], les plomes sont des [[fanèro|fanèros]].<br>

L'ensemblo des plomes, en gènèral plusiors milyérs, fôrme lo '''plomâjo''', que les fonccions sont d'emparar lo côrp de l'usél du méten, spècialament contre l'[[égoua]] et lo frêd (fenomèno de [[tèrmorègulacion]]), de pèrmetre lo [[vôl]], de sè camouflar. Mas il at asse na fonccion sociala et por la [[reproduccion]]. <br>

Sur la méma bétye on trôve plusiors sôrtes de plomes, d'aspèct et de talye franc difèrents por sè chargiér de celes fonccions.<br>

L'obsèrvacion de na ploma ou du plomâjo pôt pèrmetre de dètèrmenar l'[[èspèce]], lo [[sèxo]], l'âjo ou la santât d'un usél.<br>

L'homo utilise les plomes surtot por lor fonccion tèrmica et de confôrt en rempléssent des cussins et des èdredons, et asse por des rolos dècoratifs. Les grantes plomes d'[[ôye]] sèrvant per tradicion a ècrire, et lo nom de ploma est réstâ por dèsignér l'enstrument de l'ècritura, et asse-ben des côps la façon d'ècrire et mémament la pèrsona qu'ècrit.

[[Image:Types de plumes. - Larousse pour tous, -1907-1910-.jpg|thumb|upright=2.0|''Plomes''.<br />Ilustrâ per [[Adolphe Millot]] dens ''Larousse pour tous'' [1907-1910]<ref>[[Claude Augé]] (dir.) ; [[Adolphe Millot]] (ill.), ''Le Larousse pour tous : Nouveau dictionnaire encyclopédique'', vol.2, Librairie Larousse, Paris, [1907-1910], p.465.</ref>]]


[[Fichiér:Feather of male Pavo cristatus (Indian peafowl).jpg|figura|gôche|Ploma de pavon d'Inda mâcllo]]
