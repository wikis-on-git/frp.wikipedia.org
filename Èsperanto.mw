{{Grafia RèfB}}

L’'''èsperanto''' est ‘na [[lengoua construita]] concevua a la fin du XIX<sup>èmo</sup> sièclo pèr [[Luis Lazaro Zamenhof]] por facilitar la comunicacion entre gent qu’ant de lengoua difèrente. Lo projet de ''Lingvo Internacia'' (Lengoua Internacionâla) at ehtâ publiâ sous lo pseudonîmo ''Doktoro Esperanto'' (lo mêjo qu’espère) por èchapar a la censura [[tsarismo|tsarista]].

Fondâ sur una bâse règuliére (sens excèpcions), l’èsperanto est una [[lengoua aglutinenta]] onte les parôles se formont a partir de [[racina lèxicâla|racines lèxicâles]] et d’[[afixo|afixos]]. Cetes particularitâts facilitont l’aprentissâjo.

L’èsperanto est la solèta lengoua construta qu’at dèpassâ l’èhtat de projèt tant-qu’a devenyir una [[lengoua viventa]], avouéc de locutors natifs dent la més-part dos payis do mondo.

== Histouère ==

La pensâ d‘una lengoua èquitâbla por la comunicacion intèrnacionâla gèrnét a [[Bialistoc|Białystok]] us ans 1870, dens la tehta d’un enfant [[Pologne|polonês]] venyu d’una familye [[judayismo|jiua]], [[Luis Lazaro Zamenhof]]. Quârques ans més târd, a l’âjo de 19 ans, il bredolye son premiér projèt qu’il presentét a sos camarâdos de licê. Après ses èhtûdes d’[[oftalmolog·ie]], en [[julyèt]] [[1887]], il publiét a [[Varsovie]] en [[lengua russa|russo]], l’ovrâjo ''Международный языкъ'' (Lengoua intèrnacionâla). Los 2 ans que venyont, al fât la traducion en d’âtres lengoues.

Très rapidament, l’èsperanto conyét un vivo succès. Lo nombro de locutor rapidament cressét rapidament, u comenciment en [[Russie impèriâla]] et en [[Europa orientâla]], dês inque en [[Europa occidentâla]] et a les [[Amèriques]]. L’Èsperanto arrivét u [[J·apon]] en 1904, en [[Ch·ina]] en 1906.

La [[Premiére Guèrra Mondiâla]] enrayét lo dèvelopament de l’èsperanto, que recomencét dens les ans 1920 dens l’alègrèssa de la crèacion de la [[Sociètâ des Nacions]], favorâbla a l’èsperanto. Mas les ans 1930, avoéc la dèborra dos [[règ·imos totalitèros]], pués la [[Segonda Guèrra Mondiâla]] marquéront ‘na novèla arréta u dèvelopament de l’èsperanto.

Mârgrât de condicions dificiles et los revirements politicos d’[[après-guèrra]], l’aprentissâjo de l’èsperanto at rebiolâ dens los ans 1950 pèr l’accion de nombroses [[associacions d’èsperanto]].

La g·ènèralizacion d’[[Intèrnet]] et l’iniciatîva de jouènos esperantofones ant balyé dens los ans 200 un renovél a l’èsperanto. De mètodes d’aprentissâjo en linye, sovent gratuites, sont aparues. L’usâjo de l’èsperanto s’est dèvelopâ sus los [[rèts sociâls]].

== Fonètica ==

L’èsperanto at vint-uét [[fonèmo|fonèmos]]: cinc [[voyèla|voyèles]] et vint-três [[consona|consones]] que sont transcrit pèr 28 lètres de l’[[alfabèt latin]]. L’èsperanto n’usa pas ''q'', ''w'', ''x'' et ''y'', mas usa siés lètres propres a l’èsperanto: ''ĉ'', ''ĝ'', ''ĥ'', ''ĵ'', ''ŝ'' et ''ŭ''. L’ortografie est pèrfètament fonologica: a cha lètra corrèspond un solèt fonèmo.

== Egzemplos ==

{| class="wikitable"
|----- bgcolor="#dfdfdf"
!Èsperanto
!Arpitan (Francoprovençâl)
|-
|| Saluton! || ''Bonjorn!''
|-
|| Bonan Nokton! || ''Bôna nuet!''
|-
|| Ĝis! || ''A revêre!''
|-
|| Jes || ''Ouè''
|-
|| Ne || ''Nan''
|-
|| Eble || ''Pôt-étre'' / ''T-èpêr''
|-
|| Bonvole || ''S’il vos plét''
|-
|| Dankon! || ''Grant-marci!'' 
|-
|| Viro || ''Un homo''
|-
|| Virino || ''Una fèna'' 
|-
|| La horloĝo || ''Lo relojo''
|-
|| La horloĝoj || ''Los relojos'' 
|-
|| La rozo || ''La rousa''
|-
|| La rozoj || ''Les rouses'' 
|-
|| Li manĝas. || ''Il menge.''
|-
|| Ŝi kantas. || ''El chante.''
|-
|| Pluvas. || ''O pluvegne.''
|-
|| Estas pluvanta. || ''O brolyasse.'' 
|-
|| Kio estas via nomo? || ''Quint est ton nom?'' 
|-
|| Kiel vi nomiĝas? || ''Coment que vos vos apelâd?'' 
|-
|| Mi ĝojas vidi vin. || ''Je su herox de vos vêre.'' 
|-
|| Kioma horo estas? || ''Quint’hora est?''
|-
|| Estas la 6a horo kaj duono. || ''Il est siéx hores demi.'' 
|-
|| Ĉu vi parolas esperanton? || ''Prègiéd-vos èsperanto?''
|-
|}

{{Traduire}}

* [http://eo.lernu.net/kursoj/babili/1/alfabetoa.php  a,b,c, .. Lengoua Esperanto]

[[Catègorie:Lengoua]]
