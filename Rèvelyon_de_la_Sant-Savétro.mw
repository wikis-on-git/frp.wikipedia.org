{{Sot-titro/Variantes principâles|nv1=Velyê de doux ans|nv2=Nuet de la Sant-Savétro}}
{{Grafia RèfB}}
[[Fichiér:Sydney_New_Year's_Eve_2.jpg|figura|300px|<div class="center">Cèlèbracion de la ''Sant-Savétro 2005'' a [[Sydney]].</div>]]
Lo '''rèvelyon de la [[Savétro Iér|Sant-Savétro]]'''<ref name="virèt">{{fr}} [[Rogiér Virèt]] - [https://www.arpitania.eu/aca/documents/Dictionnaire_Viret_Francais_Savoyard.pdf « ''Dikchonéro Fransé - Savoyâ - Dictionnaire Français - Savoyard'' »] {{pdf}}, 7{{iéma}} èdicion reviua et ôgmentâye, 2019, p. 944 et pués 2643.</ref> (le ''{{lengoua|fr|réveillon de la Saint-Sylvestre}}'' en [[francês]]) ou ben la '''velyê de doux ans'''<ref name="virèt"/> (la ''{{lengoua|it|vigilia di Capodanno}}'' en [[étalien]]) ou ben la '''nuet de la Sant-Savétro'''<ref name="virèt"/> (la ''{{lengoua|it|notte di San Silvestro}}'' en [[étalien]], la ''{{lengoua|ca|nit de Cap d’any}}'' en [[catalan]]) est na môda qu’est de fétar [[Jorn de l’An|l’arrevâ du Novél An]], en velyent tant qu’à mié-nuet la nuet du [[31 de dècembro]], dèrriér jorn de l’an du [[calendriér grègorien]].

Dens la plepârt des payis, contrèrament u [[rèvelyon de Chalendes]] que sè féte en famelye, celi du jorn de l’An sè féte g·ènèralament avouéc des amis. Arriér-més, o est pas lo câs dens tôs los payis, notament u [[J·apon]], en [[Colombia]], en [[Argentina]] et pués en [[Urugoay]], yô que lo rèvelyon du Novél An sè féte tradicionalament en famelye. En [[Russia]] et dens les ôtres vielyes [[Rèpublica socialista soviètica|rèpubliques soviètiques]], lo rèvelyon de la Sant-Savétro est fétâ en rèunéssent la famelye et los amis prôchos.

A côsa du [[Fus horèro|dècalâjo horèro]], les [[Iles de la Legne]] (la partia de [[Kiribati]] u cuchient de la [[Legne de changement de dâta|legne entèrnacionâla de changement de dâta]]) et les iles [[Samoa]] (celes que sont endèpendentes) sont los premiérs endrêts a fétar lo Novél An et pués passar dens lo novél an pendent que les [[Samoa amèriquènes]] sont lo dèrriér endrêt a lo fâre.

Enqu’houé, la Sant-Savétro est fétâye dens quâsi tôs los payis du mondo. Y at doux-três èxcèpcions coment l’[[Arabia saoudita]] yô que la [[Comitât por la promocion de la vèrtu et la prèvencion du viço (Arabia saoudita)|police religiosa]] fât rèspèctar lo calendriér islamico<ref>{{en}} [https://www.aljazeera.com/news/2013/12/29/saudi-mutawa-warn-against-new-year-revelry « ''Saudi ‘mutawa’ warn against New Year revelry'' »], sus lo seto d’''Al Jazeera'' (viu lo 27 de dècembro 2021).</ref>. Dens quârques payis, l’an civilo comence lo {{1ér}} de janviér mas la populacion âme mielx fétar lo Novél An tradicionâl coment en [[Novél An ch·inouès|Ch·ina continentâla]] ou ben en [[Divali|Enda]].

== Vêre avouéc ==
=== Articllos liyês ===
* lo [[jorn de l’An]] ;
* [[Savétro Iér|Sant Savétro]].

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{DEFAULTSORT:Revelyon de la Sant-Savetro}}
[[Catègorie:Féta de dècembro]]
[[Catègorie:Cèlèbracions du Novél An]]
[[Catègorie:Calendriér]]
[[Catègorie:Cultura populèra]]
[[Catègorie:31 de dècembro]]
