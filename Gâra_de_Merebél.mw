{{Grafia RèfB}}
[[Fichiér:Gare de Miribel (Ain).JPG|figura|La gâra de Merebél en 2012]]
La '''gâra de Merebél''' est na gâra ferroviére francêse de la legne dês Liyon-Perrâche atant qu'a Geneva (frontiére). El se trove a la place de la Gâra, a Merebél, dens la [[Domba]], lo dèpartament de l'[[En (dèpartament)|En]] et en règ·ion [[Ôvèrgne-Rôno-Ârpes]].

El est desservie por los trens de la SNCF (Sociètât Nacionala des Chemins de Fèr francês), de la legne 35 de la baragne [[TER Ôvèrgne-Rôno-Ârpes]].

== Situacion ferroviére ==
La gâra est a 176 métros de hiôtor, et u pouent kilomètrico PK 16,616 de la legne dês Liyon-Perrâche atant qu'a Geneva (frontiére), entre-mié les gâres de Sant-Môrice-de-Bênosc et Crèpiœx-la-Papa (s'y entèrcale la halta fermâye de Nêron).

== Histouère ==
La seccion de la legne entre-mié Liyon et Ambèriô, uvèrte lo {{Dâta|23 jouin 1856}} comence sur la riva drêta a la gâra de Liyon-Sant-Cllâr, car lo pont sur lo Rôno étiêt pas terminâ. La legne longe lo flluvo tant qu'à Merebél.

== Sèrviços voyagiors ==

=== Reçua ===
Céta gâra de la SNCF a un bâtiment voyagiors construit por lo PLM. O y at na sâla d'atenta et pués des distributors ôtomaticos de bilyets TER. Des parkings por vèlos et vouètures y ont étâ amènagiês.

=== Desserta ===
La gâra est desservie por los trens TER Ôvèrgne-Rôno-Ârpes, de la legne Ambèriô - Liyon - Sant-Etiève, sur la fiche horéro 35 (Chambèri - Culoz - Ambèriô - Liyon).

Des correspondances sont possibllos en gâra d'Ambèriô por Bôrg, Culos, [[Gâra de Geneva-Cornavin]], Èvian, Èneci et pués Sant-Gèrvês-los-Bens - Lo Fayêt.



La [[gâra de Liyon-Pârt-Diô]] permet des correspondances avouéc tota la [[TER Ôvèrgne-Rôno-Ârpes|baragne TER de la règ·ion]] et pués des TGV.<gallery mode="packed" caption="Installations et desserte">
Gare de Miribel 25-04-2017 08 21 05.jpg||
Miribel - France - April 2016 (13).JPG||
Gare de Miribel 25-04-2017 08 21 13.jpg||
</gallery>

=== Entèrmodalitât ===
Un parking por los vèlos et les vouètures y est amènagiê. Dês fèvriér 2012, les legnes 1 et 2 de la baragne de bus Colibri de la comunôtât de comenes de Merebél et du Plantél desservont la gâra de Merebél.

== Sèrviços de marchandises ==
Céta gâra a des vies dèdiyêes u fret, mas o y at pas de trafic.

== Notes et rèfèrences ==
<references />

== Vêre avouéc ==

=== Articllos liyês ===
{{Commons|Gare de Miribel}}
* [[Merebél (Domba)]]
* [[TER Ôvèrgne-Rôno-Ârpes]]
* [[Legne dês Liyon-Pèrrâche tant qu'a Geneva (frontiére)]]
[[Catègorie:Transpôrt]]
[[Catègorie:Transpôrt fèrrovièro en Ôvèrgne-Rôno-Ârpes]]
[[Catègorie:Transpôrt fèrrovièro]]
