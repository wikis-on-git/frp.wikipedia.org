Lo '''gènocido armènien''', ou més prècisament lo '''gènocido des [[Armènia|Armèniens]]''', est un [[gènocido]] fêt d'avril 1915 a julyèt 1916, u cors de loquint los doux tièrs des Armèniens que vivant alor sur lo tèrritouèro actuèl de la [[Turquie]] ant pèri a côsa de dèportacions, famenes et massacros de granta amplor. Il at étâ planifeyê et ègzècutâ per lo parti u povêr a l'època, lo Comitât Union et Progrès (CUP), més cognessu sot lo nom de « Jouenos-Turcos », composâ en particuliér du trionvirat d'oficiérs Talaat Pachâ, Enver Pachâ et Djemal Pachâ, que dirigiêve l'[[Empiro otoman]] adonc engagiê dens la [[Premiére Guèrra mondiâla]] ux fllancs des Empiros centrâls. Il at côtâ la via a enveron un milyon doux cent mile Armèniens d'[[Anatolia|Anatolie]] et d'[[Armènia]] occidentâla.<br>
La ciba du gènocido ére la [[purificacion ètnica]] de l'ètat turco, en èliminant surtot les populacions [[crètien|crètienes]]; èfèctivament d'ôtros crètiens, [[siriaco|siriacos]] en particuliér, ant cognessu lo mémo sôrt.<br>
L'actuèla [[Turquie|rèpublica turca]] refuse d'accèptar l'ègzistence de ceti gènocido, qu'est portant recognessu houé per una trentêna d'ètats, avouéc la France et los Ètats-Unis, payis yô los dèscendents de rèfugiyês armèniens sont spècialament nombrox.

[[Fichiér:Armenian genocide heads.jpg|vignette|La lègenda originâla de l'émâge dècrit {{Citacion|Cé d'amont, huét profèssors armèniens massacrâs per los Turcos}}.|Tétes dècapitâyes de huét profèssors armèniens massacrâs per los Turcos, posâyes sur des ètagiéres]]
[[Fichiér:Armenian Genocide Memorial, Yerevan-07.jpg|figura|centrâ|Mèmoriâl du gènocido a Yèrèvan (Armènia)]]
[[Fichiér:ArmenianGenocideRecognition.png|figura|gôche|Payis qu'ant recognessu lo gènocido (vèrd sombro: parlement nacionâl, vèrd cllâr: parlements locals)]]
