{{Grafia RèfB}}
[[Fichiér:Brasilia ministerios da torre.jpg|thumb|350 px|right|Brasilia]]
'''Brasilya''' (en [[português]] ''Brasília'', prononcé [bɾaˈziʎɐ]) est la [[capitâla]] [[fèdèracion|fèdèrâla]] du [[Brèsil]] et la capitâla de l’[[unitât fèdèrâla du Brèsil|unitât fèdèrâla]] du [[Districto fèdèrâl (Brèsil)|Districto fèdèrâl]]. La citât se trove u centro du payis, sur lo Platél Central. La populacion est en 2010 de 2 562 963 comuniérs (3 716 996 dens l’aglomèracion urbena). La capitâla brèsilièna est la més granta [[citât construita]] du XX<sup>èmo</sup> siècllo.

L’urbanismo de Brasilya, conyèssu coment lo ''Plan Piloto'', at ehtâ èlaborâ pèr l’urbanisto [[Lúcio Costa]], adaptâ a la [[g·eografie]] locâla. L’[[arch·itèctura]] est l’ovra de [[Oscar Niemeyer]]. Los travalys de construccion at comencier en [[1956]] et la citâ at ehtâ inogurâe lo [[21 d’avril]] de [[1960]], pèr lo [[prèsident]] [[Juscelino Kubitschek]], onte Brasilya s’est trovâ capitâla du Brèsil, après [[Rio de Janèro]] et [[Salvador (Bahia)|Salvador]]. Vèyua d’isél, lo ''Plan Piloto'' semblle un [[avion]] ou un [[parpalyon]].

== Idèalizacion ==

Dens la premiére constitucion en 1891 se trovâve l’idê de dèplacier la capitâla – qu’ehtyet a Rio – més u centro du Brèsil. Ja en 1892, l’endrêt onte la novèla capitâla serat construita ehtyet dècida: un quadrilatèro de 5000km<sup>2</sup>, quâsi u centro du payis.

Lo [[7 de septembro]] [[1922]], u centenèro de l’endèpendence du Brèsil, lo prèsident [[Epitácio Pessoa]] ponét la premiére piérra simbolica de la novèla capitâla. Mas i est solètament en 1954, que l’afêre comencét a devenyir sèriosa, et en 1956, lo prèsident [[Juscelino Kubitscgek]], novèlament èlu, at fât comencier los travalys de construccion.

L’inoguracion de Brasilya fut lo [[21 d’avril]] de [[1960]], simbolicament lo mèmo jorn que la fondacion de [[Roma]].

== Arch·itèctura ==

La volontât de Kubitschek de balyer u Brèsil de modèrnitât se trove dens l’arch·itèctura modèrnista de la vila. L’arch·itècto [[Oscar Niemeyer]], qu’at rèalisâ tots los batiments de la vila, est conyèssu por ses ovres atipiques et riondes.

Lo [[cosmonôto]] [[Youri Gagarine]], lo premiér homo a viajér dens l’èspaço, a visitâ Brasilya en 1961 et s’est exprimâ: “J’è l’impression que je dèbarco sur una planèta difèrenta, qu’est pas la [[Tèrra]]”.

[[Catègorie:Vela du Brèsil]]
