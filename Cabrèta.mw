{{Grafia RèfB}}
[[Fichiér:Cabrette_Rascalou.jpg|figura|250px|<div class="center">''Jean Rascalou'', cabretèro.</div>]]
La '''cabrèta''' (ou ben [[Musèta (enstrument)|musèta]]) est un [[enstrument a sofllèt]] de [[Musica ôvèrgnata|musica tradicionâla ôvèrgnata]] de la famlye des [[charamél]]s a enche doblo et composâ d’un cabas de chiévra que lo nom cabrèta tire son origina. La cabrèta a boche est na vielye fôrma de la cabrèta que sè méne pas més orendrêt. La cabrèta a sofllèt est aparua u {{s|XIX}} dedens la [[Bougnat|comunôtât ôvèrgnata]] de [[Paris]], s’est pués vito èpatâye en [[Ôvèrgne]], notament dens lo [[Chantâl (dèpartament)|Chantâl]], et pués dens los ôtros hiôts payis a l’entôrn. Enstrument principâl de les [[Borrèya|borrèyes]] et dances folcloriques, la cabrèta est asse-ben menâye dens los orquèstros et dens des bendes de musiques d’ora per los cabretèros. En [[France]], la transmission de cél savêr est assurâye per des consèrvatouères et des associacions.
La pratica de la cabrèta est étâye enscrita sus l’[[Enventèro du patrimouèno culturâl imatèrièl en France|Enventèro du patrimouèno culturâl imatèrièl]] en France, dês [[2017]]<ref>{{Lim Vouèbe|lengoua=Francês|titro=''Ministère de la Culture''|url=http://www.culturecommunication.gouv.fr/Thematiques/Patrimoine-culturel-immateriel/Inventaire-en-France/Inventaire/Fiches-de-l-inventaire-du-patrimoine-culturel-immateriel|seto=|dâta=|viu lo=12 fevriér 2019}}.</ref>.

== Ètimologia ==
''Cabrèta'' est la fôrma [[arpetan]]a du mot [[occitan]] [[Orlyaguês (sot-dialècto)|orlyaguês]] ''cabreta'', que vôt dére « petiôta chiévra ».

== Fabrecacion ==
[[Fichiér:Cabreta.jpg|figura|250px|gôche|<div class="center">Na ''cabrèta''.</div>]]
L’enstrument est constituâ d’un pôrta-oura que rapond lo cabas a un sofllèt por l’alimentacion en êr. Los ôtros côps lo cabas de [[chiévra]] (de yô que vint lo nom de l’enstrument) sè gonfllâve a la boche coment la plepârt des [[charamél]]s. L’aponsa du [[sofllèt]] remonte u méten du {{s|XIX}}.

Compôrte un tuyô mèlodico a enche doblo, l’hôtbouès qu’apèlont étot « lo pied » . Il est a golèt cônico et pués est sovent veriê en bouesc d’èbèno, en palissandro ou ben oncor en boués ; sa tonalitât est adés balyêe en centimètros<ref name="va">{{fr}} [https://vichyencheres.wordpress.com/2011/05/19/cabrette/ « ''Vichy Enchères'' »] (viu lo 23 de mê 2017).</ref>. Prèjont per ègzemplo d’un « pied de 39 » por un hôtbouès en Do mas nen ègziste de difèrentes longiors et de difèrentes tonalitâts.

Y at avouéc un tuyô d’acompagnament juent u pied apelâ chanterèla ou ben [[Bordon (musica)|bordon]]. Il est pas tojorn fonccionâl et pués il est sovent bouchiê. Pèrmèt d’empleyér la nota dominenta grâva de l’enstrument a côp coment èfèt ritmico et coment pèdâla d’acôrd.

== Fabrecants recognus ==
Plusiors fabrecants ant lèssiê na mârca dens l’histouère de l’enstrument, o est lo câs de [[Joseph Costeroste]], Alias, Franc, Amadieu, Combabessou, Roque ou ben Dufayet que fut lo dèrriér ux fabrecants historicos parisiens et pués at travalyê [[Passâjo Thiéré]] a Paris dedens lo {{11o}} arrondissement tant qu’en 1938<ref name="va"/>.

== Cabretèros ben cognus ==
* [[Antoine Bouscatel]]
* [[Joseph Costeroste]]
* Gabriel Ranvier
* [[Martin Cayla]]
* Victor Alard
* Jean Bergheaud
* Paul-Henry Genet, gâgnor du CNC 2007.
* Joseph Ruols, nèssu a [[Cantoueng]] ([[Avêron (dèpartament)|Avêron]]) en 1927<ref>{{fr}} André Ricros, « ''Joseph Ruols'' », AMTA, 2016 ; Jean-Marc Laurent, « ''Ruols, le swing de l’Aubrac'' », dedens ''La Montagne'', 8 de dècembro 2016, {{p.|50}}.</ref>.
* [[Théodore Noël]] est un cabretèro et un composior de musica tradicionâla limosenche.
* José Roux
* Sébastien Bauchage
* Louis Jarraud<ref>{{Lim Vouèbe|lengoua=Francês|titro=''Louis Jarraud''|url=http://www.violoneux.fr/wiki/Louis_Jarraud|seto=violoneux.fr|viu lo=17 novembro 2020}}.</ref>{{,}}<ref>{{Lim Vouèbe|lengoua=Francês|nom=TMV|titro=''Dans la famille cornemuse, je voudrais…''|url=https://telemillevaches.net/videos/dans-la-famille-cornemuse-je-voudrais/|seto=Télé Millevaches|dâta=31 mârs 2001|viu lo=17 novembro 2020}}.</ref>
* Julien Barbances
* Michel Esbelin
* Dominique Paris
* Dider Pauvert

== Confusions entre la cabrèta et la chabrèta ==
Fôt pas confondre la chabrèta et la cabrèta que sont ben sûr des cusenes prôches, mas qu’ant tot de mémo lors particularitâts. La difèrence visibla entre celos doux enstruments est que la cabrèta at un solèt bordon, arriér-més a la chabrèta que nen at doux : yon de-couta lo tuyô mèlodico et pués yon sus lo cabas que sè vôt posar dessus lo brès.<ref>{{Lim Vouèbe|lengoua=Francês|titro=''Fabrication d’une chabrette''|url=https://vimeo.com/234518231|seto=Vimeo|viu lo=17 novembro 2020}}.</ref>{{,}}<ref>{{Lim Vouèbe|lengoua=Francês|titro=''Tout part du bourdon''|url=http://www.pastel-revue-musique.org/2012/05/tout-part-du-bourdon.html|viu lo=17 novembro 2020}}.</ref>{{,}}<ref>{{Lim Vouèbe|lengoua=Francês|titro=''La chabrette Limousine''|url=http://www.ecoledumontgargan.com/qui-sommes-nous/les-instruments/la-chabrette-limousine/|seto=Escòla dau Mont-Gargan|viu lo=17 novembro 2020}}.</ref> Enfin, la cabrèta sè gonflle la plepârt du temps avouéc un sofllèt<ref>{{Lim Vouèbe|lengoua=Francês|ôtor=DashProd Dashreflex|titro=''Rencontre avec Jean-Louis, fabricant de cabrette''|url=https://www.youtube.com/watch?v=vQ7_3z38TBA&ab_channel=DashProdDashreflex|seto=YouTube|dâta=16 octobro 2013|viu lo=17 novembro 2020}}.</ref>{{,}}<ref>{{Lim Vouèbe|lengoua=Francês|titro=''La cabrette''|url=http://www.ecoledumontgargan.com/qui-sommes-nous/les-instruments/la-cabrette/|seto=Escòla dau Mont-Gargan|viu lo=17 novembro 2020}}.</ref> pendent que la chabrèta sè gonflle solament a la boche<ref>{{Lim Vouèbe|lengoua=Francês|ôtor=Vidéoguide Nouvelle-Aquitaine|titro=''La bourrée à Benoit, Chabrette et violon par Gaëtan Polteau et Jean-Marc Delaunay''|url=https://www.youtube.com/watch?v=zVfzKSHELf4&ab_channel=Vid%C3%A9oguideNouvelle-Aquitaine|seto=YouTube|dâta=25 oût 2020|viu lo=17 novembro 2020}}.</ref>.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{Portâl|musica}}

{{DEFAULTSORT:Cabreta}}
[[Catègorie:Charamél]]
[[Catègorie:Enstrument a sofllèt]]
[[Catègorie:Enstrument de la musica francêsa]]
[[Catègorie:Enventèro du patrimouèno culturâl imatèrièl en France]]
[[Catègorie:Musica en arpetan]]
