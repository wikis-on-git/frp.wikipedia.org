{{Grafia RèfB}} 
{{Ortografia}}
[[Fichiér:Cabrette_Rascalou.jpg|figura|Jean Rascalou, jouyor de cabrèta]] 
[[Fichiér:Cabreta.jpg|figura|Cabrèta]]

La '''cabrèta''' (ou '''musèta''') de la famille est un enstrument a oura de [[musica]] tradicionâla d'[[Ôvèrgne]] et des règions alentôrns de la famelye des [[Charamél|charaméls]] composâ d'un sac de cuér de chiévra que lo nom cabrèta tire son origina. La cabrèta a boche est una fôrma anciana de la cabrèta que sè jouye pas més ora. La cabrèta a sofllèt est aparua a lo xixe sièclo dens la comunôtât ôvèrgnata de Paris, el s'est pués-cen vito regolyêe en Ôvèrgne, spècialament dens lo [[Cantal (dèpartement)|Cantal]], et dens los ôtros hôts payis a l'entôrn. Enstrument principâl des [[borrues]] et balyes folcloriques, la cabrèta est asse jouyêe dens los orquèstros et dens des bendes de musiques actuèles per los "cabrètaïrés". En France, la transmission de ceti savêr est assurâye per des consèrvatouères et des associacions. La pratica de la cabrèta at étâ enscrita a l'Enventèro du patrimouèno culturèl imatèrièl en France, dês 2017<ref>Traduccion de l'articllo francês corrèspondent a lo 13 de Jouin 2022 :https://fr.wikipedia.org/wiki/Cabrette?veaction=edit</ref>.

== Ètimologie ==
Cabrèta est la fôrma arpetana du mot occitan de vers [[Ourlyac]] ''cabreta'', que signifie « petita chiévra ».

== Fabrecacion ==
L'enstrument est constituâ d'un pôrta-oura que reliye lo sac a un sofllèt por l'alimentacion en êr. Ôtro côp lo sac en pél de chiévra (de yô lo nom de l'enstrument) sè gonfllâve a la boche coment la plepârt des charaméls. L'aponse du sofllèt remonte u méten du xixe sièclo.

Il compôrte un tuyô mèlodico a encha doblo, l'hôtbouès qu'on apèle asse « lo pied » . Il est a pèrce conico et est sovent tornâ en bouesc d'èbèno, en boués, ... ; sa tonalitât est tojorn balyêe en centimètros. On pârle per ègzemplo d'un « pied de 39 » por un hôtbouès en Do mas il en ègziste de difèrentes longiors et de difèrentes tonalitâts.

Il y at asse-ben un tuyô d'acompagnement assemblâ u pied apelâ chanterèla ou bordon. Il est pas tojorn fonccionèl et il est sovent bouchiê. Il pèrmèt d'utilisar la nota dominanta grâva de l'enstrument a côp coment èfèt ritmico et coment pèdâla d'acôrd.

== Fabrecans recognessus ==
Plusiors factors ant lèssiê una mârca dens l'histouère d'enstrument, o est lo câs de Joseph Costeroste, Alias, Franc, Amadieu, Combabessou, Roque ou Dufayet qu'at étâ lo dèrriér des fabrecans historicos parisiens et at travalyê Passâjo Thiéré a Paris dens lo 11émo arrondissement tant qu'en 1938.

== Jouyors de cabrèta cèlèbros ==

* Antoine Bouscatel
* Joseph Costeroste
* Gabriel Ranvier
* Martin Cayla
* Victor Alard
* Jean Bergheaud
* Paul-Henry Genet, lauréat du CNC 2007
* Joseph Ruols
* Théodore Noël, jouyor de cabrèta et composior de musica tradicionâla limousina
* José Roux
* Sébastien Bauchage
* Louis Jarraud
* Julien Barbances
* Michel Esbelin
* Dominique Paris
* Dider Pauvert

== Confusions entre la cabrèta et la chabrèta ==
Il fôt pas confondre la chabrèta et la cabrèta que sont de sûr des cusenes prôches, mas qu'ant tot de mémo lors particularitâts. La difèrence visibla entre cetos doux enstruments est que la cabrèta possède un solèt bordon, u contrèro de la chabrèta qu'en possède doves : un de-couta lo tuyô mèlodico et un sur lo sac que vat sè posar sur lo brès.,, Enfin, la cabrèta sè gonflle la plepârt du temps avouéc un sofllèt, tandis que la chabrèta sè gonflle solament a la boche.

[[Catègorie:Musica]]
[[Catègorie:Musica en arpetan]]
[[Catègorie:Cultura]]
[[Catègorie:Musicien occitan]]

<references />
