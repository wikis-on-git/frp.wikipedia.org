{{Grafia RèfB}}
Na [[Cèlula (biologia)|cèlula biologica]] est '''haplôida''' (du {{leng-grc|[[:fr:wikt:ἁπλόος|ἁπλόος]]}}, ''haploos'', « ''simplo'' » et {{Lengoua|grc|[[:fr:wikt:εἶδος|εἶδος]]}} ''eidos'', « ''en fôrma de'' ») quand los [[cromosomo]]s que contint sont châcun en un solèt ègzemplèro ('''n''' cromosomo). Lo concèpto est g·ènèralament l’oposâ de [[diplôido]], tèrmo que dèsigne les cèlules a cromosomos en doux ègzemplèros ('''2n''' cromosomos).

Un [[organismo]] ou ben na partia d’organismo est dét haplôido quand ses cèlules sont lor-mémes haplôides.

Celes dèfinicions regârdont solament los organismos [[Eukaryota|ecariotos]] ([[Protista|protistos]], [[bétye]]s, [[Planta|plantes]], [[Fungi|champegnons]]), qu’ant de verés cromosomos. Per ègzemplo, betont vêr defôr les [[Bactèrtia|bactèries]] qu’ant gins de [[Noyél (biologia)|noyél]] et pués possèdont de cromosomos d’un tipo a pârt.

[[Fichiér:Mnium_hornum_2005.04.02_14.55.41.jpg|figura|300px|<center>Les moces u stado vèg·ètatif sont haplôides. ''[[Mnium hornum]]''.</center>]]
La [[Reproduccion (biologia)|reproduccion sèxuâye]] que demande ’n èchanjo gènètico emmode de mècanismos de rèduccion ([[mèyosa]]) et d’ôgmentacion ([[fècondacion]]) de la rèpèticion des cromosomos ([[plôidia]]). Lo [[Cicllo de via (biologia)|cicllo de via]] d’un organismo ecarioto comprend vêr forciêment n’altèrnance de stados a nivéls de rèpèticion cromosomica difèrents : prèjont d’altèrnance de fâses (vêre [[Cicllo de via (biologia)|cicllo de via]]).

Chiéz los homos et la plepârt de les bétyes, la fâsa '''haplôida''' ('''n''') est brâvament rèduita. Corrèspond a la formacion des [[gamèto]]s : [[spèrmatozôido]] ou ben [[ovocito]]. L’organismo (lo côrp) sè dèvelope en fâsa '''[[Diplôido|diplôida]]''' ('''2n''') : les cèlules contegnont châcuna los cromosomos en doblo ègzemplèro.

Chiéz les [[Bryophyta|moces]] et chiéz quârques [[Alga|algues]], la partia vèg·ètativa dèvelopâye de l’organismo corrèspond a la fâsa '''haplôida''' ('''n''').
La fâsa '''[[Diplôido|diplôida]]''' ('''2n''') est arriér prod més limitâye (rètrenta u [[Ôf (biologia)|zigoto]], et mémo inègzistenta). Chiéz les [[Angiospèrma|angiospèrmes]], o est possiblo d’avêr de plantes entiéres haplôides (des gamètofitos) per cultura ''in vitro'' de microspores - devant ou ben u moment de la premiére mitosa polènica<ref>{{en}} Yves Chupeau, Michel Caboche, Yves Henry (èds.), ''Androgenesis and Haploid plants'', INRA Editions / Springer, 1998.</ref>.

Lo mâcllo chiéz les [[avelye]]s, lo [[Apis (bétyèta))#Bordons|bordon]], vint d’un ovulo de rêna vouesif et pués il est asse-ben haplôido.

Un organismo est haplôido quand, dens son cicllo de dèvelopament, la mèyosa siut tot drêt la fècondacion. O est lo câs chiéz ''[[Sordaria macrospora]]'' (un champegnon), yô que la formacion de la cèlula-ôf grâce a la fècondacion est siuvua d’una mèyosa et d’una mitosa que mènont a la crèacion de spores.

== Sèlèccion ==
La [[dobl’haplôidia]], asse-ben apelâye haplodiplôidisacion, dihaplôidia ou ben tècnica des haplôidos doblâs, est na tècnica de [[Cultura sèlèctiva de les plantes|sèlèccion variètâla]] qu’est de prèlevar de cèlules haplôides que vegnont de gamètos d’una planta por provocar lo doblament de lor stoco cromosomico por avêr na legnâ stâbla (ou ben [[legnâ pura]]) en solament doves g·ènèracions.

== Nen savêr més ==
* vêre l’articllo sus la '''[[plôidia]]'''
* [[Cicllo de via (biologia)]]

== Rèferences ==
<references />

{{DEFAULTSORT:Haploido}}
[[Catègorie:Concèpto de gènètica]]
