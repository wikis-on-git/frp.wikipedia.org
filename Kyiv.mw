{{Sot-titro/Variantes principâles|nv1=Kièv}}
{{Grafia RèfB}}{{Unicode cerilico}}
[[Fichiér:Dniepr river in Kyiv.jpg|figura|300px|<div class="center">Lo ''[[Dnièpre]]'' a Kyiv.</div>]]
'''Kyiv''' {{AFE|[kjif]}} ou ben '''Kièv''' {{AFE|[kjɛf]}}<ref group=N>Vint du [[viely slâvo levantenc]] {{lengoua|ry|Кыѥвъ}}, ''{{transl|ry|Kyjevŭ}}'' et pués de son nom russo més ben cognu, qu’est {{lengoua|ru|Киев}}, ''{{transl|ru|Kijev}}'' {{AFE|[ˈkʲi.jɪf, ˈkʲi.ɪf]}} en [[russo]].</ref>{{,}}<ref name="virèt">{{fr}} [[Rogiér Virèt]], [https://www.arpitania.eu/aca/documents/Dictionnaire_Viret_Francais_Savoyard.pdf « ''Dikchonéro Fransé - Savoyâ - Dictionnaire Français - Savoyard'' »] {{pdf}}, 8{{éma}} èdicion reviua et ôgmentâye, mârs 2021, p. 1889.</ref> ({{lengoua|uk|Київ}}, ''{{transl|uk|Kyjiv}}'' {{AFE|[ˈkɪ.jiu̯]}} en [[ucrènien]]) est la [[Capitâla de l’Ucrèna|capitâla]] et la vela la més poplâye d’[[Ucrèna]] ({{nombro|2962180|habitents}} en 2021). Sè trôve u centro-nord du payis a riva du fllevo [[Dnièpre]], qu’est ’n aflluent de la [[mar Nêre]].

Kyiv est un important centro endustriâl, scientifico, univèrsitèro et culturâl de l’[[Eropa du Levant]]. El est la sièta de tot plen d’entreprêses de tècnologia de pouenta, d’univèrsitâts et de monuments historicos enscrits sus la [[Lista du patrimouèno mondiâl en Ucrèna|lista]] du [[patrimouèno mondiâl]] coment la [[Catèdrâla Senta-Sofia de Kyiv|catèdrâla ''Senta-Sofia'']] et la [[lôra de les Bârmes de Kyiv]]. La vela at un sistèmo de [[transpôrt publico]] avanciê que comprend notament na [[Mètrô de Kyiv|baragne de mètrô]] et de trens de banleya.

Kyiv est yona de les veles les més vielyes de l’Eropa du Levant. El est passâye pendent son histouère a difèrentes reprêses de la prospèritât a l’ombra. Son origina est probâblament ’n endrêt comèrciâl [[Slâvos|slâvo]] fondâ per vers lo {{s|V}} sus la [[rota comèrciâla]] que rapond la [[Scandinavia]] a [[Constantinoplo]]. Lo bôrg est tributèro du reyômo des [[Cazârs]] tant qu’a sa prêsa per los [[Varègos]] ([[vikings]]) u méten du {{s|IX}}. Kyiv vint la capitâla de la [[Rus’ de Kyiv|principôtât de Kyiv]], premiér començon de la [[Russia]] de noutron temps. La vela est tot dèmolia en 1240 per les [[Envâsion mongola de la Rus’ de Kyiv|envâsions mongoles]] et pèrd tota grant-mange pendent des siècllos. Cen fât que vint na capitâla provinciâla muens importanta, betâye desot lo contrôlo de sos pouessients vesins : côp sus côp la [[Lituania]], la [[Pologne]] et enfin la [[Russia]].

Fêta rentrar dedens l’[[Empiro russo]], Kyiv cognêt un novél temps de prospèritât avouéc la [[Rebênâda endustriâla]], qu’emmode dens l’Empiro entre-mié la fin du {{s-|XIX}} et 1918, quand vint la capitâla de la [[Rèpublica populèra ucrènièna]]. Cél tèrritouèro dècllâre son endèpendence, mas qu’est suprimâ en 1921 avouéc son anèccion a l’[[Union de les rèpubliques socialistes soviètiques|Union soviètica]]. Kyiv vint la capitâla de la [[Rèpublica socialista soviètica d’Ucrèna]] en 1934. Pendent la [[Seconda Guèrra mondiâla]] la vela est quâsi complètament dèmolia, mas el est vito rebâtia a la fin du dèsacôrd et vint la trêsiéma vela la més poplâye de l’Union soviètica. 

Aprés l’[[èfondrament de l’Union soviètica]] et la dècllaracion d’endèpendence de l’Ucrèna en 1991, Kyiv vint la capitâla du novél ètat. Sa populacion crêt rapido grâce a la borrâ d’ucrèniens enstalâs tant qu’ique dedens les difèrentes rèpubliques de l’Union soviètica. Desot lo novél règ·imo, crêt et réste la vela la més reche et pués la més poplâye du payis. L’endustria de l’armament, que constituâve un sèctor important de l’èconomia locâla, est remplaciêe per los sèrviços et la finance.

== G·eografia ==
La surface de la vela est de 847,67 km² (na miéta més que l’ensemblo formâ per [[Paris]] - 105 km² - et sa [[G·eografia_de_l’Ila-de-France#La_petiôta_corona|petiôta corona]] - 657 km² - que rassemblont 6,8 milyons habitents) por 2,94 milyons habitents en 2018. Un tièrs de la populacion totâla de Kyiv réste la riva gôche.

== Monuments et patrimouèno ==
[[Fichiér:Києво-Печерська лавра, вид з мосту Патона.jpg|figura|300px|<div class="center">La ''[[Lôra de les Bârmes de Kyiv|lôra de les Bârmes]]'' de Kyiv.</div>]]
La [[Catèdrâla Senta-Sofia de Kyiv|catèdrâla ''Senta-Sofia'']] et lo monastèro de la [[Lôra de les Bârmes de Kyiv|lôra de les Bârmes]] (fondâ en [[1051]]) sont enscrits sus la lista du [[patrimouèno mondiâl]] de l’[[Organisacion de les Nacions unies por l’èducacion, la science et la cultura|UNÈSCÔ]] dês [[1990]].

== Histouère ==
[[Fichiér:Nicholas Chain Bridge LOC 03819.jpg|figura|300px|<div class="center">Lo ''[[pont a chênes Nicolâs]]'' sus lo [[Dnièpre]].</div>]]
La vela est étâye fondâye pendent lo {{s|VI}}. Dês [[988]], la populacion de la règ·ion de Kyiv at adoptâ la religion [[Églléses des sèpt concilos|ortodoxa]]. Lo centro de l’[[Égllése ortodoxa d’Ucrèna]], qu’[[Èpifanio d’Ucrèna|Èpifanio]] est lo ''mètropolito de Kyiv et de tota l’Ucrèna'', sè trôve dedens lo [[monastèro Sant-Mechiél-u-Dômo-d’Or]] a Kyiv<ref>{{en}} Nikolas Denisenko, « ''The Orthodox Church in Ukraine: A Century of Separation'' », Northern Illinois University Press, 2018.</ref>.

Dês [[1848]] tant qu’en [[1853]], lo [[pont a chênes Nicolâs]] est construit. Il ére lo premiér [[pont]] sus lo [[Dnièpre]].

Lo {{dâta|25 fevriér 2022}}, u jorn d’aprés lo comencement de l’[[Envâsion de l’Ucrèna per la Russia en 2022|envâsion de l’Ucrèna per la Russia]], les fôrces russes rentront dedens la capitâla, des côps de fuè sont aouis<ref>{{Lim Vouèbe|lengoua=fr|ôtor=Sami Sedhi|titro=''Des coups de feu ont été entendus à proximité du complexe de bâtiments gouvernementaux dans la capitale ukrainienne Kiev''|url=https://www.aa.com.tr/fr/politique/kiev-des-coups-de-feu-ont-%C3%A9t%C3%A9-entendus-%C3%A0-proximit%C3%A9-du-complexe-de-b%C3%A2timents-gouvernementaux-/2514455|accès url=libro|seto=https://www.aa.com.tr/fr|dâta=25 fevriér 2022|viu lo=25 fevriér 2022}}.</ref> : la [[Batalye de Kyiv (2022)|batalye de Kyiv]] comence. 

== Lims de defôr ==
{{Commonscat|Kyiv}}

== Notes et rèferences ==
=== Notes ===
{{Rèferences|groupo=N}}

=== Noms d’endrêt ===
{{Rèferences|groupo=T}}

=== Vocabulèro ===
{{Rèferences|groupo=V}}

=== Rèferences ===
<references />

[[Catègorie:Kyiv| ]]
[[Catègorie:Vela en Ucrèna]]
