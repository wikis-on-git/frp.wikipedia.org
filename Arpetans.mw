{{Grafia RèfB}}
[[Fichiér:Arpitancommunity.png|thumb|right|250px|La tèrra yô que vivont los Arpetans.]]
Los '''Arpetans''' sont un poplo et una comunôtât etno-linguistica.

== Origines de los Arpetans ==
Los Arpitans ant pllusiors ancians. Yon de célos ant balyê coment niom los « <small>GENTES ALPINAE</small> » en [[latin]], coment dit lo [[Trofê de los Arpes|Trofê]] de [[La Turbia]] hôssiê a la gllouère de l’emperor [[Ôgusto]], lo vencor de los [[Arpes]].<ref>{{en}} {{fr}} [http://www.trophee-auguste.fr/ Trofê de los Arpes].</ref> Por los [[Payis arpitan|payis arpitans]], l'ensembllo de cetos « <small>GENTES ALPINAE</small> » sont pués sot-divisâs per los [[Roma antica|Romans]] en <small>CEUTRONES</small>, <small>GRAIOCELI</small>, <small>[[Mèdulos|MEDULLI]]</small>, <small>[[Salassos|SALLASSI]]</small>, <small>TAURINI</small>, etc... (a fâre)

== Patronimos arpetans ==
Los nioms de famelye que nos veyens brâvament por los Arpitans sont ''Favre'' (Fâvro), ''Rey'' (Rê) ou ''Magnin'' (Manyin). Tot-pariér por los cognioms que fornissont per ''-az'' ou ''-oz'', coment ''Dupraz'', ''Aguettaz'', ''Vuillermoz'' ou ben ''Falcoz''.

== Lengoues ==
{{Articllo dètalyê|Arpetan}}
Los Arpetans, historicament divisâs en payis difèrents, parlont de centênes de variantes dialèctales de l'[[arpetan]].
Lo fraccionament de los Arpetans dedens pllusiors entitâts fèodalos et politicos fessont que nos prègens enqu'houè de huét dialèctos: lo ''[[dôfenès]]'', lo ''[[faetar]]'', lo ''[[franc-comptès]]'', lo ''[[vôdouès]]'', lo ''[[liyonês]]'', lo ''[[savoyârd]]'', lo ''[[vâldoten]]'' et los ''[[Valâdes arpetanes du Piemont|dialèctos piemontês]]''.<ref>{{en}} David Dalby's Linguasphere Register of the World's Languages and Speech Communities (2 vols.), by the Linguasphere Observatory (Observatoire Linguistique) (Dalby, 1999/2000, Franco-Provençal language pp. 402–403.</ref> Cetos dialèctos sont adonc pas catègorisâ d'aprés un critéro linguistico mas solament d'aprés un critéro g·eografico.

Lo [[franpitan]] (l’arpetan francèyê) 'l est ben prègiê d'étot. Los Arpetans prègiont asse-ben l'[[étalien]] et/ou lo [[francês]].

== Notes et rèfèrences ==
<references />

[[Catègorie:Arpitania]]
