{{Grafia RèfB}}{{Ortografia}}
[[Fichiér:Antoine Pinay 1952.jpg|figura|Antouèno Pinê en 1952.]]
'''Antouèno Pinê''', nèssu lo 30 de dècembro 1891 a '''[[Sant-Safurin (Liyonês)|Sant-Safurin]]''' ([[Rôno (dèpartament)|Rôno]]) et môrt lo 13 de dècembro 1994 a [[Sant-Chamond]] ([[Lêre (dèpartament)|Lêre]]), fut un homo d'ètat francês. 

Venent d'un méten modèsto, endustrièl de profèssion, il comence sa carriére politica sot la IIIéma Rèpublica, a [[Sant-Chamond]], yô il est èlu mère pués conseliér gènèral. D'abôrd favorâblo u [[marechâl Pétain]], il en vint yon des oposants et porsiut sa carriére politica en étent yona des figures de proue du [[Centro nacionâl des endèpendents et payisans]] (CNIP).

Plusiors côps ministro sot la IVéma Rèpublica, il est dèsignê prèsident du Consèly per [[Vincent Auriol]] en 1952. Il apond ceta charge avouéc lo ministèro des Finances et des Afâres èconomiques. La nan-stabilitât du règimo lo colent a dèmissionar quârques mês més târd. En 1955, il est qu'avêt nom ministro des afâres ètrangiéres et vint a ceti titro yon des actors de la dècolonisacion por lo profit du [[Marroco|Maroc]] et de la [[Tunisie]].

Partisan du retôrn du [[gènèral de Gaulle]] u povêr, il vint ministro des Finances en 1958 et contribue a la mêsa en place du « novél franc ». Sa nan-ententa pèrsonèla avouéc lo fondator de la Véma Rèpublica et son oposicion a la politica menâye per lo govèrnement en Algèrie francêsa lo conduisont a dèmissionar en 1960. Reteriê de la via politica, il est lo premiér mèdiator de la Rèpublica entre 1973 et 1974.
