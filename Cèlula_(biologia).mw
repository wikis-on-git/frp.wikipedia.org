En [[biologia]] la '''cèlula''' (latin ''cellula'') est l'unitât biologica structurèla et fonccionèla fondamentala de tôs los [[étre vivent|étres vivents]] cognessus. El est la més petiôta unitât viventa capâbla de sè reproduire de façon ôtonoma.<br>
 
Na cèlula est constituâye d'una [[membrana]] contegnent un [[citoplasmo]], qu'est formâ d'una solucion égouosa dens laquinta sè trôvont de nombroses [[biomolècula|biomolècules]] coment les [[protèina|protèines]] et des [[acido nuclèico|acidos nuclèicos]], enganciês ou nan dens lo câdro d'[[organito|organitos]]. De nombrox étres vivents sont constituâs ren que d'una solèta cèlula : ils sont los organismos [[unicellulèro|unicellulèros]], coment les [[bactèria|bactèries]], les [[arquê|arquês]] et la plepârt des [[protisto|protistos]]. D'ôtros sont constituâs de plusiors cèlules : ils sont los organismos [[multicellulèro|multicellulèros]], coment les [[planta|plantes]], les [[bétye|bétyes]] et quasi tôs los [[champegnon|champegnons]]. Lo nombro de cèlules est franc variâblo d'una [[èspèce]] a l'ôtra (enveron cent mile milyârds chiéz l'homo).<br>

Il ègziste doux grants tipos de cèlules: <br>
- les cèlules '''[[procarioto|procariotes]]''' : els ant pas de [[noyô]], pas d'organites et un solèt [[cromosome]]; els sè divisont per [[scissiparitât]] (simpla division). Els sont les cèlules des bactèries et des arquês.<br>
- les cèlules '''[[ecarioto|ecariotes]]''': els ant un veré noyô (entourâ d'una membrana), des organitos et plusiors cromosomes (dens lo noyô); els sè divisont per [[mitose]] et per [[mèiose]]; dens ceti dèrriér câs la division conduit a la fabrecacion des [[gamèto|gamètos]], cèlules de la [[reproduccion sèxuâ]]. Els sont les cèlules des ôtros étres vivents.
