{{Grafia RèfB}}
[[Fichiér:Oyster mushroom (Pleurotus ostreatus) mycelium on coffee grounds.JPG|figura|300px|<center>''Micèlion'' de [[pluroto en huitra]] (''Pleurotus ostreatus'') curtivâ dessus de [[mârc de câfè]].</center>]]
Lo '''micèlion''', apelâ dens lo lengâjo corent '''blanc de champegnon''' (rèference a la color du fetrâjo qu’obsèrvont per ègzemplo dedens l’[[Ètèrsa (ècologia)|ètèrsa]] forètiére)<ref>{{fr}} {{ôvra|ôtor=Jean-Christophe Guéguen, David Garon|titro=Biodiversité et évolution du monde fongique|èditor=EDP Sciences|dâta=2015|passâjo=49|liére en legne={{Google Lévros|JWLbCgAAQBAJ}}}}.</ref>, est l’[[aparèly vèg·ètatif]] des [[champegnon]]s ou ben de quârques bactèries filamentoses coment les [[Actinobacteria|actinobactèries]] (''[[Streptomyces]]'', ''[[Mycobacterium]]''...). G·ènèralament pou visiblo, il est composâ d’un ensemblo de fils, més ou muens ramifiâs, apelâs [[Hifa|hifes]], que trôvont dedens la [[Tèrra (pèdologia)|tèrra]] ou ben lo substrat nutritif. Celes hifes sont formâyes de cèlules brâvament alongiêes et cllouèsenâyes, a la difèrence de celes dedens lo '''psudomicèlion''' sen cllouèsons verés (structura {{lim|frp=Cènocito|lengoua=en|trad=Coenocyte|tèxto=cènocitica}}<ref group="V">Du [[grèco ancian]] ''{{grèco ancian|κοινος}}'', ''cèno'', « comon », ''κύτος'', ''cito'', « cèlula ».</ref> constituâye de fils que fôrmont de sifons que contegnont na massa citoplâmica que los [[Noyél (biologia)|noyéls]] sont èparpelyês dedens)<ref>{{fr}} {{ôvra|ôtor=Maurice Langeron|titro=Précis de mycologie|èditor=Masson et Cie|dâta=1945|passâjo=43}}.</ref>.

Lo micèlion [[Aparèly vèg·ètatif|vèg·ètatif]] desot tèrra balye un micèlion [[Sistèmo reproductor|reproductor]] g·ènèralament drèciê èn l’êr, apelâ [[sporofor]], chargiê de la produccion et de la morèson de les [[Spora|spores]] que vegnont d’una [[Reproduccion (biologia)|reproduccion sèxuâye]] ou ben [[Multiplicacion asèxuâye|asèxuâye]]. Cen que diont bien champegnon est franc ren que cél sporofor, [[Sistèmo reproductor|aparèly reproductor]] formâ per lo micèlion fèrtilo.

Sus la tèrra lo micèlion sè pôt veriér en [[fetrâjo]], lo pôvont asse-ben vêre u pied de doux-três champegnons. Chiéz quârques [[èspèce]]s les hifes sont rassemblâyes en cordons sovent entourâs d’un [[cortèx]], que balyont l’êr de [[Racena (botanica)|racenes]], et sont adonc apelâyes [[rizomorfo]]s.

== Ètimologia ==
Lo tèrmo micèlion vint du [[grèco ancian]] :  [[wikt:μύκης#grc|μύκης]] ''(mukês'', « champegnon »), de la consona « l » [[Èpentèsa|èpentètica]] et du sufixo nominâl « ''[[:fr:wikt:-ium#Latin|-ium]]'' »<ref>{{fr}} {{Lim Vouèbe|titro=''MYCÉLIUM : Définition de MYCÉLIUM''|url=https://www.cnrtl.fr/definition/myc%C3%A9lium|seto=www.cnrtl.fr|viu lo=31 dècembro 2020}}.</ref> (« ''-ion'' » en [[arpetan]]).

== Biologia ==
Chiéz un mouél de champegnons lo '''micèlion primèro''', qu’est [[haplôido]], vint de la [[gèrnèson]] d’una [[spora]]. Sè vôt assemblar avouéc ’n ôtro micèlion primèro compatiblo d’un sèxo oposâ por balyér un '''micèlion secondèro''' tèoricament [[diplôido]], quand ben, câs solèt chiéz los [[Via|étres vivents]], la fusion des noyéls sè tindrat ren que brâvament més târd, dens lo [[carpofor]] (ou ben [[sporofor]], que corrèspond a cen que lo publico apèle corament ''champegnon''), justo devant la formacion de les spores pendent la [[mèyosa]].

Lo micèlion assure lo crêt vèg·ètatif (dedens lo [[Supôrt de cultura|substrat]]) du champegnon, lui pèrmèt étot de trère un mouél d’èssences [[Nurretera|nutritives]] variâyes a côsa des [[enzimo]]s spècialament pouessients.

Chiéz un mouél d’èspèces ([[Amanita|amanites]], [[bolêt]]s, [[Chanterèla|chanterèles]], ...), vôt formar d’[[orgâno]]s comons avouéc les [[Planta|plantes]] u nivél de lors racenes : o est cen que diont les [[Micorriza|micorrizes]], yona de les [[Simbiosa|simbioses]] més importantes du mondo vivent.

== Usâjos ==
Lo principâl usâjo du micèlion est la [[Fongicultura|cultura de champegnons]] : fôt ''ensèmenciér'' a micèlion frès lo substrat por los curtivar.

Des sociètâts privâyes dens lo mondo entiér dèvelopont la produccion et la venta d’inoculents micorriziens dèstinâs a un usâjo agricolo ([[biofèrtilisient]], [[biostimulent]]) mas asse-ben ècologico ([[Vèg·ètalisacion|revèg·ètalisacion]] de les tèrres rogiêes, [[fitoremèdiacion]])<ref>{{en}} {{Articllo|ôtor=Gianinazzi G, Gollotte A, Binet M-N, Van Tuinen D, ReD WD|titro=''Agroecology: the key role of arbuscular mycorrhizas in ecosystem services''|pèriodico=Mycorrhiza|dâta=novembro 2010|volumo=20|numerô=8|pâges=519–530|doi=10.1007/s00572-010-0333-3}}.</ref>.

Ux [[Payis-d’Avâl]], la stilista Aniela Hoitink at fêt un prototipo de roba tot fêt de micèlion<ref>{{fr}} {{Lim Vouèbe|titro=''Le champignon, LA star de demain ? {{!}} Le magazine de Prêt à Pousser''|url=https://pretapousser.fr/magazine/le-champignon-la-star-de-demain/|seto=pretapousser.fr|viu lo=30 jouin 2016}}.</ref>.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{DEFAULTSORT:Micelion}}
[[Catègorie:Morfologia et anatomia fongiques]]
[[Catègorie:Tèrmo de micologia]]
