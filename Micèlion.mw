Lo '''micelion''' est l'aparèly [[vègètatif]] des [[champegnon|champegnons]] ou de cèrtênes [[bactèria|bactèries]] filamentoses coment los [[Actinomycèto|Actinomycètos]] (''Streptomyces'', ''Mycobacterium''...). En gènèral pou visiblo, il est composâ d'un ensemblo de filaments, més ou muens ramifiâs, apelâs [[hifa|hifes]], qu'on trôve dens lo sol ou lo [[substrat]] [[nutritif]].<br>

A la surface du sol lo micelion pôt prendre l'aspèct d'un fetrâjo; on pôt lo vêre asse a la bâsa du pied de cèrtins champegnons. Chiéz cèrtênes [[èspèce|èspèces]] les hifes sont rassemblâyes en cordons sovent entourâs d'un [[cortèx]], que balyont l'emprèssion de [[racena|racenes]] et qu'on apèle por cen [[rizomorfo|rizomorfos]].<br>

Chiéz ben des champegnons lo '''micelion primèro''', [[haployido]], vint d'una [[spora]]; il vat s'assemblar avouéc un ôtro micelion primèro compatiblo por balyér un '''micelion segondèro''' tèoricament [[diployido]], quand ben, fêt unico chiéz los [[étre vivent|étres vivents]], la fusion des noyôs sè tindrat que ben més târd, dens lo [[carpoforo]] (aparèly [[reproduccion|reproductor]], que corrèspond a cen que lo public apèle "champegnon"), justo avant la formacion des spores durent la [[mèiose]].<br>

Lo micelion assure lo crêt vègètatif (dens lo substrat) du champegnon, il lui pèrmèt asse de trèsir de nombroses et variâs èssences [[nutritif|nutritives]] a côsa de les [[enzima|enzimes]] spècialament pouessientes.<br>

Chiéz de nombroses èspèces ([[Amanita|Amanites]], [[Bolèt|Bolèts]], [[Chanterèla|Chanterèles]]...), lo micelion vat formar des [[orgâno|orgânos]] comons avouéc les [[planta|plantes]] u nivél de lors racenes: o est cen qu'on apèle les [[micoriza|micorizes]], yona des [[simbiose|simbioses]] més importantes du mondo vivent.<br>

Lo micèlion est utilisâ por la cultura des champegnons: fôt "ensèmenciér" lo substrat avouéc du micelion frès sovent apelâ "blanc de champegnon".<br>

[[Fichiér:Oyster mushroom (Pleurotus ostreatus) mycelium on coffee grounds.JPG|figura|centrâ|Micelion de Pleroto en ouitra (''Pleurotus ostreatus'') cultivâ sur du câfè molu]]

[[Catègorie:Biologia]]
