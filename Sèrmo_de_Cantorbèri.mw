'''Ansèlmo de Cantorbèri''' est un homo d'[[égllése]] nèssu a [[Aoûta]] ([[comtât]] de [[Savouè]]) vers 1033 et môrt a Canterbury (royômo d'[[Anglletèrra]]) lo 21 d'avril 1109. Il est yon des més grants [[tèologo|tèologos]] [[crètien|crètiens]] du [[Moyen-Âjo]].<br>

Apelâ en [[latin]] ''Anselmus Cantuariensis'', il est asse cognessu sot los noms d''''Ansèlmo d'Aoûta''' (sa vela d'origina) et '''Ansèlmo du Bèc''', vu qu'il at étâ mouéno pués [[âbè]] a l'[[abayie]] de Noutra-Dama du Bèc en [[Normandie]] (1060-1092). Venu '''[[archevèque]]''' de Cantorbéry (Canterbury en angllês modèrno) en 1993, il vat cognetre una carriére èpiscopala spècialament troblâye per difèrents conflits, en particuliér entre la [[papôtât]] et la [[royotât]] angllêsa. Aprés doux ègzils il retroverat son èscabél èpiscopal yô il porrat fenir sa via. Ôtor du ''Monologion'' et du ''Proslogion'', il est yon des fondators de la [[tèologie]] [[scolastica]]. Il est surtot cognessu por cen que Kant at apelâ l''''argument ontologico''' de l'ègzistence de Diô. D'aprés lo principo dirèctor de la ''Fides quaerens intellectum'' – la fê en quéta de l'entèlèct –, il at rechèrchiê dedens l'Égllése una conciliacion entre la fê en Diô et la rêson humèna.<br>

Ansèlmo de Cantorbèri at étâ [[canonisar|canonisâ]] per lo [[pape]] Alèxandro VI en 1494 et dècllarâ [[doctor de l'Égllése]] per lo pape Cllèment XI en 1720. On féte ceti [[sant]] lo 21 d'avril.
