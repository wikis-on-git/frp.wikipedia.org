{{Grafia RèfB}}{{Vêre homonimos|Sèrmo}}
[[Fichiér:Anselmus.jpg|figura|300px|<center>Viua d’artisto du {{s|XVII}}<br> de ''Sèrmo de Cantorbèri''.</center>]]
'''Sèrmo de Cantorbèri''' est un homo d’[[égllése]] nèssu en [[Aoûta|Vela]] ([[comtât]] de [[Savouè]]) vers 1033 et môrt a Canterbury (reyômo d’[[Anglletèrra]]) lo 21 d’avril 1109. Il est yon des més grants [[tèologien]]s [[crètien]]s du [[Moyen Âjo]].

Apelâ en [[latin]] ''Anselmus Cantuariensis'', il est asse-ben cognu desot los noms de '''Sèrmo d’Aoûta''' (sa vela d’origina) et '''Sèrmo du Bèc''', viu qu’il est étâ mouéno pués [[âbè]] a l’[[abayie]] de Noutra-Dama du Bèc en [[Normandie]] (1060-1092). Vegnu '''[[arcevèco]]''' de Cantorbèri (Canterbury en [[Angllès|angllès modèrno]]) en 1093, vôt cognetre na carriére èpiscopâla spècialament troblâye per difèrents conflits, en particuliér entre la [[papôtât]] et la [[reyotât]] angllèsa. Aprés doux ègzils retroverat sa siéta èpiscopâla yô que porrat fenir sa via. Ôtor du ''Monologion'' et du ''Proslogion'', il est yon des fondators de la [[tèologia]] [[scolastica]]. Il est surtot cognu por cen que Kant at apelâ l’'''argument ontologico''' de l’ègzistence de Diô. D’aprés lo principo dirèctor de la ''Fides quaerens intellectum'' — la fê en quéta de l’entèlèct —, il at rechèrchiê dedens l’Égllése na conciliacion entre la fê en Diô et la rêson humèna.

[[Fichiér:Saint-Anselme, rue De Maistre AO.JPG|figura|300px|gôche|<center>Statua de Sant Sèrmo en [[Aoûta|Vela]], rua [[Gzaviér de Mêtre]]. Tot a fond, los cllochiérs de la [[Catèdrâla d’Aoûta|catèdrâla de Vela]] et pués la [[Téta du Rutôrs|rouése du Rutôrs]], a drêta entrevèyont lo grant sèminèro.</center>]]
Sèrmo de Cantorbèri est étâ [[Canonisacion|canonisâ]] per lo [[pape]] Alèxandro VI en 1494 et pués dècllarâ [[Doctor de l’Égllése]] per lo pape Cllèment XI en 1720. Fétont cél [[sant]] lo 21 d’avril.

== Notes et rèferences ==
=== Notes ===
{{Rèferences|groupo=N}}

=== Vocabulèro ===
{{Rèferences|groupo=V}}

=== Rèferences ===
<references />

{{DEFAULTSORT:Sermo de Cantorberi}}
[[Catègorie:Tèologien catolico étalien]]
[[Catègorie:Tèologien du Moyen Âjo]]
[[Catègorie:Tèologien du XIémo siècllo]]
[[Catègorie:Tèologien du XIIémo siècllo]]
[[Catègorie:Âbè du Bèc]]
