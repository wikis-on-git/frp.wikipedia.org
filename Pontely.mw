{{Grafia RèfB}}

'''Pontey''' ‘l est una comena de 780 habitants de la [[Val d'Aoûta]] et qui fét partia de la [[Comunitât de Montagne Mont-Cervin]].<br />
La comena ‘l est placiêye dessus la drêta orografica (''envers'') de la [[Jouère Balthêye]], la principâla et solèta duère de la [[Vâl d’Aoûta]], et sè trôve a 24 km, ples u muens, de la [[Aoûta|capitâla regionala]].

== Gèografia ==
La comena sè trôve a una hôtor de 525 métre dessu lo nivél de la mer, ‘l at les siens termeno avouéc les comenes de [[Chambava|Tsambava]], [[Sèn-Denis]], [[Tsateillon (Val d'Aoûta)|Châtelyon]] e [[Champdeprâts|Tsandeprà]] et, a la fin, ‘l culmine avouéc la cima du [[Mont Revic]] a 2922 métre dessu lo nivél de la mer<br />
Dens lo territuèro de la comena, ils sont prèsents doux principâls torront: l'[[Évie nére]] et lo [[Moléna]].
Les habitants ils ant a nom Pontesans. Les valdoten dediont i campagnard de cet petiôt velajo una petiôda conta : « Pontesans, culs pèsant, téta nére et moro blanc ».
L’abbé [[Joseph-Marie Henry]] deun la siena dzenta ôvra “La Tsanson dou Pay » il at dédiâ a Pontê la siuvanta quartina 
« Nos sens alâs utre a Pontely,
il at prod poca de solely. 
Mas, en en leu veit de gros verney,
per sè retsodar les artely. »

== Histouère ==
Lo nom de ceta comena probablament derive de "ponticulus" nom balyâ per les [[Romen]] pendant la perioda de la lyor ocupacion.<br />
Pendant la perioda fascista, Pontê est étâ unia a la comena de [[Tsateillon (Val d'Aoûta)|Châtelyon]], que duran lo [[fascismo]] l'ayet lo nom ''Castiglione Dora''.<br />
Apri, la comena est étâye reconstituite dens lo [[1946]].

== Arquèologia ==
A vére sont les restos d’una tômba barbarica en localitât Prât-lêy, et les restos de môles en [[péra doçe]] qui sè trovot dens La Vâl Meriâna.
La premiére citacion de l’égllese ‘l est dens una [[bôla du pâpo]] du [[1176]] quand il ave [[pâpo Chande III]], coment una comunitât qui feséve partia de la [[diocése d'Aoûta]].

== Fétes du payis et Fétes Cretienes ==
Famôsa dens entôrn, la féta qui sè tint a metiâ agosto qui at a nom, “la Féta du Gadin Sèrvâjo” qui sè tint dens lo terrèn des èsports qui se trove en localitât Mesanêly.<br />
Ôtres emportantes recorrèmces per lo payis sont lo patron [[Sèn Martin]] e lo carnavâl, pendant loquint il vint burlâ '''Ferpafrapa'''. <br />
Il y at 3 principals batises èclesiastiques: l’égllese parochiâla dediâye a Sen martin ‘l est datâbla u torn du [[1400]], la chapéla de la Cruesètta dediâye a l'Èxaltacion de la Sènta Crouex (un temps dediâye a Sèn Roc) qui sé trôve u luè-det La Crouesetta) et la chapéla de l'Addolorâye (Velajo Torin).

En utre, du [[X juen]] [[2005]] les ôtres chârjes administratives sont:

{| class="wikitable"
!<center>Tsardze</center>||Non      
|--
|Vice-sènteucco:||Alexandre-François Neyroz
|--
|Assesseurs|| Paolo Fary<br /> Luigi Federico Martin<br /> Robert Favre''
|--
|Conselyers|| Domenico Alberti<br /> Matthieu Bich<br /> Genny Brunet<br /> Ilaria Lavoyer<br /> Siro Ducly<br /> Marco LorenzoCollin<br /> Gabriella Comisso<br /> Giuseppe Mariano<br /> Christian Peraillon<br /> Leo Martinet''
|}

[[Catègorie:Comena du Vâl d’Aoûta]]

[[ca:Pontey]]
[[de:Pontey]]
[[en:Pontey]]
[[eo:Pontey]]
[[es:Pontey]]
[[fr:Pontey]]
[[hu:Pontey]]
[[ia:Pontey]]
[[it:Pontey]]
[[ja:ポンテイ]]
[[kk:Понте (Валле-д’Аоста)]]
[[la:Pontiacum]]
[[lmo:Pontey]]
[[ms:Pontey]]
[[nap:Pontey]]
[[nl:Pontey]]
[[pl:Pontey]]
[[pms:Pontey]]
[[pt:Pontey]]
[[roa-tara:Pontey]]
[[ru:Понте (Валле-д’Аоста)]]
[[tl:Pontey]]
[[uk:Понте (Валле-д'Аоста)]]
[[vi:Pontey]]
[[vo:Pontey]]
[[war:Pontey]]
