{{Grafia RèfB}}
[[Fichiér:Château de Bussy-Rabutin - Saint François de Sales, évêque de Genève (bgw19 0375) (cropped).jpg|figura|300px|<div class="center">''Portrèt de Francês de Sâles''.</div>]]
'''Francês de Sâles''', nèssu lo [[21 d’oût]] [[1567]] u [[Châtél de Sâles (Torens)|châtél de Sâles]] prés de [[Torens]]<ref>Bôrg du [[duchiê de Savouè]], et houé [[Comena (France)|vielye comena]] du [[Dèpartament francês|dèpartament]] de [[Savouè-d’Amont]].</ref> en [[Duchiê de Savouè|Savouè]] et môrt lo [[28 de dècembro]] [[1622]] a [[Liyon]], est un [[Prétro catolico|prèlat]] [[Savoyârds|savoyârd]]. Nomâ [[Lista des èvècos de Geneva|èvèco de Geneva]] en [[1602]], put jamés prendre possèssion de sa sièta vegnua la « Roma des [[Carvinismo|carvinistos]] », et réstat en [[Èneci]]. Cofondator de l’[[Ôrdro de la Vesitacion|ôrdro de la Vesitacion de Senta-Maria]], il est procllamâ [[sant]] en [[1665]] et [[doctor de l’Égllése]] en [[1877]]. Il est [[Liturgia catolica|liturgicament]] fétâ lo [[24 de janviér]] dens la fôrma ordinèra du [[rito romen]] et lo [[29 de janviér]] dens la [[Rito trentin|fôrma trentina]], secondèrament lo [[28 de dècembro]] por sa nèssence u cièl (''dies natalis'').

Vegnent d’una famelye nôbla du [[duchiê de Savouè]], chouèsessét lo chemin de la [[fê crètiena]] en sacrent sa via a [[Cristianismo|Diô]] et pués dèpôrte a tôs sos titros de noblèssa. Vint yon des [[Tèologia|tèologos]] los més considèrâs de son temps. Cél grant [[Èloquence sacrâye|prèdicator]] arrevat a la sièta d’[[Diocèso de Geneva|èvèco de Geneva]] et pués fondat, avouéc la barona [[Jiâna de Chantâl]], l’[[Ôrdro de la Vesitacion|ôrdro religiox de la Vesitacion]]. Ègzèrciét na portâ importanta dedens l’[[Égllése catolica romèna|Égllése catolica]] et fut brâvament acutâ asse-ben per los teniors du povêr temporâl, notament los ducs [[Chârlo-Èmanuèl Iér|Chârlo-Èmanuèl {{Iér}}]] et [[Victor-Amèdê Iér|Victor-Amèdê {{Iér}} de Savouè]], la règenta de Savouè [[Cristina de France]] et pués los [[rê]]s de France [[Hanri IV (rê de France)|Hanri IV]] et [[Louis XIII]].

Homo d’ècritura, lèssiét n’ôvra importanta que tèmogne de sa vision de la via. Son ôvra la més ben cognua, l’''[[Entroduccion a la via dèvôta]]'', remportat na franc granta reusséta dês sa parucion, et pués est considèrâye enqu’houé coment n’ôvra maj·ora de la litèratura crètiena. Dês [[1923]], l’Égllése catolica lo considère coment lo [[Lista de sants patrons|sant patron]] ux jornalistos et ux ècrivens a côsa de son recors a l’[[emprimeria]]. Ses publecacions comptont permié les fines premiéres [[Gazèta|gazètes]] catoliques u mondo.

[[Fichiér:François de Sales et Jeanne de Chantal.jpg|figura|300px|<div class="center">''Francês de Sâles et Jiâna de Chantâl'' rèunis dessus na medalye du {{s-|XIX}}.</div>]]

En [[1607]], il at fondâ, avouéc Antouèno Favrte, la [[Acadèmia florimontana|Sociètât florimontana]], organisacion culturâla savoyârda.

La tomba de Francês de Sâles sè trôve dedens l’[[égllése de la Vesitacion]] en Èneci. Enqu’houé Francês de Sâles est lo sant patron du [[diocèso d’Èneci]].

[[Fichiér:Franz von Sales in Annecy.jpg|figura|300px|<div class="center">''Monument de Francês de Sâles'' en Èneci ; ôvra d’[[Alexandre Descatoire]], [[1924]].</div>]]

== Ôvres ==
* ''Introduction à la vie dévote'', 
* ''Traité de l'amour de Dieu''
* ''Sabaudiae Gemma''
* …

== Bâtiments en Arpetania ==
* la [[catèdrâla Sant-Francês de Chambèri]], [[Chambèri]]
* la basilica Sant-Francês de [[Tonon]], Savouè-d’Amont
* égllése Sant-Francês a [[Geneva]]
* égllése Sant-Francês a [[Liyon]]
* égllése Sant-Francês a [[Grenoblo]]

== Toponimia ==
* [[Sent-Francês]], comena de Savouè-d’Avâl

== Vêre avouéc ==
* [[Pierro-Françouès de Sâles]], èvèco d’[[Aoûta]]
* [[Lista des èvècos de Geneva]]
* [[Salèsiens]], congrègacion religiosa fondâye a [[Turin]] lo [[18 de dècembro]] [[1859]]

== Bibliografia ==
* Patrick de Gmeline : ''François de Sales, le gentilhomme de Dieu,'' 2018.

== Notes ==
<references />

{{DEFAULTSORT:Sales, Frances de}}
[[Catègorie:Sant savoyârd]]
[[Catègorie:Prétro]]
[[Catègorie:Èvèco]]
[[Catègorie:Pèrsonalitât de Geneva]]
[[Catègorie:Pèrsonalitât de la Savouè]]
[[Catègorie:Histouère de la Savouè]]
[[Catègorie:Èneci]]
[[Catègorie:Arpetans]]
[[Catègorie:Ècriven francês]]
