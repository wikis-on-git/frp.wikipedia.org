{{Grafia RèfB}}
[[Fichiér:Lac de Joux 1.JPG|figura|Lo lèc de Jor en hivèrn.]]
La '''Valâ de Jor''' – diont simplament ''la valâ'' ; en francês ''Vallée de Joux'' – est una [[règ·ion naturèla]] en [[Arpetania]].

Los habitents de la règ·ion [[gentilyiço|sont apelâs]] ''los Combiérs''.

== G·eografia ==
[[Fichiér:Vallée de Joux - Jura - Suisse c1930.jpg|150px|figura]]
La [[valâ]] est situâ dedens lo [[massis du Jura]] et fat partia du [[district Jura-Vôd de bise]] du [[quenton de Vôd]] et du dèpartament francês du [[Jura (dèpartament)|Jura]].

La comba s’èpate entre-mié la chêna du [[Mont Risoux]], u nord-ouest, que la [[supèrficie]] est brâvament cuvèrte de [[jor]] – yona des ples grantes ètendues de bouescs en [[Suisse]],<ref>Nicolas Zaric : ''La forêt du Grand Risoud.'' Losena 1991.</ref> et la chêna de montagnes du [[Mont Tendre]], lo [[Crêt de la Nôve]] et lo [[Mont Nêr]], u sud-este. 

L’[[Orba (reviére)|Orba]] travèrse la vâl et sè jete dedens lo [[lèc des Rousses]], pués aprés lo passâjo de la [[frontiére entre-mié la France et la Suisse]], prés [[Lo Sentiér]] dedens lo [[lèc de Jor]] et, prés ''Lo Pont'', dedens lo [[lèc Brenèt]]. Pués sè perd dedens la roche calquère du sol por n’en sortir per una cavèrne famosa prés Vâlorba.

Lo [[Col du Molendru]] pués lo [[Col du Marchèru]] rapondont la valâ de Jor avouéc la règ·ion du [[Lèman]]. Lo [[Col du Mont d’Orzère]], a bise du velâjo ''Lo Pont'', mène a [[Vâlorba]] qu’est dedens la vâla d’en-bâs de l’Orba. La rota du Chenit ux ''Rousses'' mène en [[France]], dedens la règ·ion de [[Môrél]] et de [[Sant-Gllôdo]] et, per la Valâ des Dappes, a [[Mijoux|Mijor]] (dens lo [[Dèpartament francês|dèpartament]] de l’[[En (dèpartament)|En]]), et lo [[Col de la Fôcile]].
[[Fichiér:L'Abbaye - img 46855.jpg|figura|L’Abayie.]]

== Histouère ==
U [[Moyen Âjo]], un conflit u torn la valâ at oposâ l’anciana [[abayie de Sent-Oyend du Jor]], a Sant-Gllôdo, a la mêson des Prémontrâs dèta [[Abayie du lèc de Jor]], construite a la riva de levant du lèc de Jor.

Lo [[24 d’avril]] [[1344]], Françouès de la Sarra balye la valâ a [[Mêson de Savouè|Louis de Savouè]]. Dês 1536, la règ·ion est desot la dominacion de [[Bèrna]], dês 1798 dedens lo canton du Lèman et en 1803 vint una partia du quenton de Vôd. Tant qu’en [[2008]] l’ére dedens l’ancian [[district de la Comba]].

La valâ est un grant endrêt de la [[relogeria]] suissèssa.

El’at des [[Stacion de sports d’hivèrn|stacions de squi d’hivèrn]].

== Comenes ==
* Bois d’Amont
* Les Rousses
* Morez
* [[Lo Chenit]], avouéc les três fraccions : [[Lo Sentiér]], [[L’Oriant]], [[Lo Braçus]]
* [[L’Abayie]]
* [[Lo Lué]]
[[Fichiér:Ferme des Grandes Chaumilles - img 39355.jpg|figura|Un chalèt de montagne.]]

== Pèrsonalitâts ==
* [[Samuel-Henri Rochat]] (1783–1859), dèt compositor de l’[[himne vôdouès]]
* [[Anne-Marie Im Hof-Piguet]] (1916-2010)

== Vêre avouéc ==
* [[Lèc de Jor]]
* [[Jor]]

== Lims de defôr ==
{{Commonscat|Vallée de Joux}}

== Notes ==
<references />

[[Catègorie:Massis du Jura]]
[[Catègorie:Valâ]]
[[Catègorie:Jura (dèpartement)]]
[[Catègorie:G·eografia du quenton de Vôd]]
[[Catègorie:District Jura-Vôd de bise]]
