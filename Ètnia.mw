Una '''ètnia''' ou na benda '''ètnica''' est na [[populacion]] humèna èyent en comon una [[origina]], una [[histouère]], na [[mitologia]], na [[cultura]], na [[lengoua]] ou un [[dialècto]], un môdo de via ; ben sovent plusiors de cetos èlèments a côp. L'apartenence a una ètnie ou '''ètnicitât''' est d'ense gllètâye a un [[patrimouèno]] culturèl comon, que ceti sêt la [[tradicion]], les [[cotema|cotemes]], lo rolo social, l'origina [[G·eografia|geografica]], l'[[idèologia]], la [[filosofia]], la [[religion]], la [[cuesena]], la [[vetura]], la [[musica]]… Revendicâye per la populacion regardâ lyé-méma, ceta apartenence est adonc una dèfinicion [[endigèno|endigèna]] ; èmetua per des pèrsones èxtèrioses a ceta populacion, o est adonc na dèfinicion [[ègzogèno|ègzogèna]] ; les doves dèfinicions pôvont sè recopar en partia ou a chavon (câs de nombrox « [[poplo endigèno|poplos endigènos]] »).<br>

Ceta nocion d'ètnia fât pas rèfèrence a una apartenence [[politica]] comena. Ben des ètnies sè trôvont dens des [[ètat|ètats]] difèrents, quand ben els ocupont na surface unitèra. D'ense los [[touarèg|touarègs]] sont divisâs entre l'[[Argèria]], la [[Libia]], lo [[Mali]], lo [[Nigèr]] et la [[Môritanie|Môritania]], et los samos (lapons) entre la [[Norvège]], la [[Suède]], la [[Finlande]] et la [[Russia]]. D'ôtres ètnies fôrmont des [[diasporâ|diasporâs]] (ègzemplo des [[rom|roms]]).<br>

Los '''conflits ètnicos''' vegnont de la difèrence de trètament entre les ètnies d'un mémo ètat, de la [[discriminacion]] que subéssont cèrtênes bendes ètniques comparâ avouéc la majoritât (en fêt l'ètnia dominanta), de la volontât de cèrtênes ètnies de sè rassemblar outre les frontiéres vêr de fondar un ètat ([[kurdo|kurdos]]). A travèrs plusiors [[chârta|chârtes]], lo [[Consèly de l’Eropa]] contribue a un mèlyor rèspèct des '''drêts ètnicos''' (quand ben ceti adjèctif sovent contèstâ ou trop "sensiblo" y est pas dirèctament citâ), cen vôt dére los drêts de consèrvar et fâre cognetre sa lengoua, sa cultura, sa religion, ses tradicions.... Lo dificilo travâly de l'[[Organisacion de les Nacions unies|ONU]] por lo ben des poplos endigènos vat dens lo mémo sens.

[[Catègorie:Sociètât]]
[[Catègorie:Politica]]
