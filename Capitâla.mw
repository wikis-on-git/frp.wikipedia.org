{{Grafia RèfB}}
{{Ôtro4|la significacion de la parola capitâla u sens de vela que dirige un payis}}
[[Fichiér:Capital not largest city.svg|figura|upright=1.5|En rojo, los payis que la [[Lista de les capitâles que sont pas la més granta vela du payis|capitâla est pas la més granta vela]].]]
[[Fichiér:Capitales con y sin mar.PNG|figura|upright=1.5|{{Lègenda/Comencement}}
{{Lègenda|#0080FF|Payis que la capitâla est coutiére.}}
{{Lègenda|#B22222|Payis que la capitâla est pas coutiére.}}
{{Lègenda|#8B0000|Payis pas coutiérs.}}
{{Lègenda/Fin}}]]
[[Fichiér:Countries with multiple capitals map.PNG|figura|upright=1.5|{{Lègenda/Comencement}}
{{Lègenda|#FF0000|[[Lista des payis qu’ant un mouél de capitâles|Payis qu’ant un mouél de capitâles]].}}
{{Lègenda|#D78991|Payis qu’ant aviu un mouél de capitâles en arriér.}}
{{Lègenda/Fin}}]]
Na '''capitâla''' (du [[latin]] ''{{lengoua|la|caput, capitis}}'', téta) est na [[vela]] yô qu’est assietâye los povêrs, ou ben na vela qu’at na supèrioritât dens un domêno sociâl, culturâl, èconomico ou ben sportif. Dens cél câs, prèjont avouéc de [[mètropola]].

Lo tèrmo ''capitâla'' solèt dèsigne sovent la capitâla d’un Ètat, vela yô qu’est assietâye g·ènèralament los povêrs nacionâls. Portant, dens doux-três payis, la ''capitâla constitucionâla'' est pas la sièta de les enstitucions, notament los [[Payis-d’Avâl]], que la capitâla est [[Amstèrdame]] quand ben que totes les enstitucions sè trôvont a [[L’Hage]].

Dens quârques payis constituâs d’una [[Ètat fèdèrâl|fèdèracion]] d’Ètats, châcun de lor at sa capitâl’a sè et pués lo payis at na capitâla fèdèrâla. D’ense, ux [[Ètats-Unis]], [[Sacramento]] est la capitâla de la [[California]] et [[Washington (district de Columbia)|Washington, D.C.]] la capitâla fèdèrâla, coment [[Quèbèc (vela)|Quèbèc]] est la capitâla du [[Quèbèc]] et [[Ottawa]] la capitâla du [[Canada]]. 

Dens un mouél de payis, notament dedens lo [[mondo angllo-saxon]], la capitâla politica est luen d’étre la vela la més poplâye. O est lo câs ux [[Ètats-Unis]] tant u nivél fèdèrâl que fèdèrâ, mas asse-ben u [[Canada]], en [[Ôstralia]] ou ben en [[Novèla-Zèlanda]]. Washington est d’ense ben més petiôta que [[Niou-Yorque]], Sacramento que [[San Francisco]] ou ben [[Los Angeles]], [[Tallahassee]] que [[Miami]], [[Bâton-Rojo]] que [[La Novèla-Orliens]], [[Ottawa]] que [[Toronto]] ou ben [[Montreyâl]], [[Canberra]] que [[Sydney]], [[Wellington]] que [[Auckland]]. Y at que prèjontnt d’alyor a propôs de cél fenomèno de « capitâles administratives » ou ben « capitâles a l’amèriquèna ».

Lo tèrmo [[ch·èf-luè]] est étot empleyê dens doux-três payis por dèsignér la capitâla d’una division administrativa.

[[Catègorie:Capitâla| ]]
[[Catègorie:G·eografia politica]]
[[Catègorie:Vela]]
