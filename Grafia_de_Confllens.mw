{{Grafia RèfB pâge}}
La '''Grafia de Confllens''' ([[Francês (lengoua)|francês]]: ''Graphie de Conflans'') ’l est na convencion d'ècritura por la transcripcion [[fonètica]] des sons des patouès arpetan prègiês. Ceta grafia semi-fonetica sè bâse sus les [[Alfabèt francês|convencions]] de la [[Francês (lengoua)|lengoua francêsa]]. Dèvelopâ per des [[dialèctologia|dialèctologues]] et patouèsants desot lo nom de ''Groupo de Confllens'', la grafia est étâ publeyê por lo premiér côp en [[1983]] u [[Centro de la Cultura Savoyârda]] a [[Konflan|Confllens]]. 

== Histouère ==
La grafia ére — a l’origina — enventâye per lo Chanouèno [[Victoren Râtél]] et pués pèrfèccionâye a Confllens per des èrudits nan-patouèsants, que l'âbè [[Marius Hudri|Marius Hudry]] et lo dialèctologo [[Gaston Tualyon|Gaston Tuaillon]]. Celes doux pèrsonâjos sè rèunissont en [[1981]] avouéc los patouèsants savoyârds a [[Confllens]] (vers [[Arbèrtvela]]), que apelont dês inque ''Groupo de Confllens'', avêt coment fin principâla de betar u pouent na grafia por ècrire les difèrents patouès du [[savoyârd]] que pèrmèt la sôvegouârdâ ècrita et a sèrvir la [[dialèctologia]]. Ceta grafia semi-fonetica sè bâse sus les [[Alfabèt francês|convencions]] de la [[Francês (lengoua)|lengoua francêsa]]. Aprés três ans de travâly, la prémiéra fôrma de grafia ’l est publeyê dens los catèrns du ''Viely Confllens'' en [[1983]].

Enqu'houé, ly'est principâlament utilisiê en [[Savouè]] et dens la [[Brêsse]] per les gens que volont utilisiér na grafia semi-fonetica por ècrire lor patouès arpetan.

Tot-parèly ègzistont ben de dèrives de ceta grafia, coment per ègzemplo la [[Grafia de Lecinjos]], fêt per l’ècriven savoyârd [[Rogiér Virèt|Roger Viret]].

== Vêre avouéc ==
* [[Vouiquipèdia:Grafia de Confllens]], pâge avouéc n’èxpllicacion tècnica de ceta grafia.

[[Catègorie:Grafia de Conflans]]
[[Catègorie:Ortografies altèrnatives de l’arpetan]]
[[Catègorie:Dèrivâ de l’alfabèt francês]]
