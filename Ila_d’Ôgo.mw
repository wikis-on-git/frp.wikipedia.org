{{Grafia RèfB}}
[[Fichiér:Lac-dela-Gruyere 07.jpg|figura|L’ila d’Ôgoz.]]
L’'''Ila d’Ôgo''' est una [[ila]] que sè trôve dedens lo [[Lèc de la Gruviére]] u [[quenton de Fribôrg]], en [[Suisse]], pués en [[Arpetania]].

L’ila est étâ crèâye aprés la construccion du barrâjo de Rossens, de 1945 tant qu’en [[1948]].

U [[Moyen Âjo]], desus lo mont que lo sonjon forme l’ila d’enqu’houé, est construit un [[châtél fôrt]] qu’ére lo centro du [[payis d’Ôgo]]. Prés lo châtél-fôrt ére un petiôt velâjo, et lo [[pont]] d’Ôgo cambave la [[Sarena]] dedens les gôrges desot lo châtél fôrt.

En chôd-temps, quand lo lèc est plen d’égoua vegnua des Ârpes, solament lo mont avouéc les ruines du châtél-fôrt et l’anciana [[chapèla]] du velâjo sont visiblos sus l’ila et l’endrêt du velâjo pués asse-ben lo pont sont sot la [[supèrficie]] du lèc.

== Bibliografia ==
* Bernard Gasser : ''Ogoz - de la cité à l'île,'' 2014.

== Lims de defôr ==
{{Commonscat|Château de Pont-en-Ogoz}}

[[Catègorie:Ila]]
[[Catègorie:G·eografia du quenton de Fribôrg]]
