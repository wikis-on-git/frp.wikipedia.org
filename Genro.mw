<br>
En [[biologia]], lo '''genro''' (en [[latin]] ''genus'', pl. ''genera'') est un reng de [[classificacion]] que rassemble des [[èspèce|èspèces]] èyent en comon de nombrox caractèros semblents. Més de 400 000 genros de [[planta|plantes]], [[champegnon|champegnons]] et [[bétye|bétyes]] ant ja étâ dècrites. Châque genro est dèsignê per un nom [[latin]] (ou [[Latin|latinisâ]]) que comence de façon sistèmatica per na majuscula, possiblament siuvu de son (ou sos) ôtor(s) et de l'an de publecacion. Un genro est dét '''monotipico''' (ou monospècifico) s'il comprend houé qu'una èspèce en tot, coment lo [[ginko]] (''Ginkgo''), lo grant [[requin]] blanc (''Carcharodon'') ou l'[[homo]] (''Homo''). Los més grants genros, coment ''Astragalus'' (plantes que cèrtênes ègzistont dens noutros payis arpetans) ant plusiors milyérs d'èspèces u nivél [[planèta|planètèro]].<br>

Lo nom de genro aparêt nècèssèrament quand on cite una èspèce: ''Panthera leo'' ([[lion]]), ''Panthera tigris'' ([[tigro]]), ''Vitis vinifera'' ([[vegne]] a vin); o est la [[nomenclatura binominâla]] enventâye per [[Carl von Linné]] (''Linnaeus'').<br>

On pôt divisar un genro en plusiors '''sot-genros''', que compregnont des èspèces oncor més semblentes. En citacion on bete des côps lo sot-genro entre [[pararentèse|pararentèses]], entre lo genro et l'[[èspèce|èpitèto spècifico]]: ''Cortinarius (Telamonia) brunneus'', cortinèro bron, du sot-genro ''Telamonia''.
