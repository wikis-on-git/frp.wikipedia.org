{{Grafia - Dombisto en ORB sarrâye}}

[[Fichiér:Villers-Cot.jpg|thumb|right|150px|Yuna de les pages de l'[[ordonance de Villers-Cotterêts]].]]

La [[politéca lingouistéca de la France]] sé réfége a divèrses [[politéca lingouistéca|politéques]] menôs pe la [[France]] en matige lingouistéca.

Dépis 1992, l'[[articlle 2 de la Constituch·ion de la Cinquièma Républéca francésa|articlle 2 de la Constituch·ion]] défenét le [[francés]] come lingoua de la Républéca. Le dévelopement de la lingoua francése acompagne, dépis la [[Renéssance]], la formach·ion de la nach·ion francése. Cela évoluch·ion grous couétôesa de l'ensemble g·éograféque francés en 'na [[nach·ion]] distingue la France dis ôtres payis, spécialement dens sa politéca vis-a-vis de les [[lingoues rég·ionâles de France|lingoues rég·ionâles]].

Cela politéca ést long-temps marcô pe la volontât de s'opôsôr i [[latin]], afin de réduége le povar de l'[[Église catoléca romèna|Église]] tot en ôgmentant celi de la monarch·ie, pis de l'État. Dés le [[XIIIème sièclle]], lous notéges rouayôs écrivivont en francés, ét i ést entre le [[XIVème sièclle|XIVème]] ét le [[XVIème sièclle]] que le francés s'ést lentement imposô come lingoua administrativa dens les chârtes rouayâles, ix dépens di latin. Cel élan sé concrétise avouéc la promulgach·ion de l'[[ordonance de Villers-Cotterêts]] ([[1539]]) pe [[Françoués Iir (roué de France)|Françoués Iir]] que fat di francés la lingoua oficièla di drèt ét de l'administrach·ion.

Dépis le Renéssance, la populach·ion létrô ét citadena utilise le francés, màs 'na lârge pârt de la populach·ion campagnârda rèste dens l'ignojance de cela lingoua. Amorsô sount l'[[Societât d'Ancien Rég·ime|Ancien Rég·ime]], la politéca d'unitât de la nach·ion francése sé renfource avouéc la [[Révoluch·ion francése]]. Pœ lous révoluch·ionéges, l'ignojance di francés ést on obstâclle a la démocracie ét a la difusion de les idés révoluch·ionéges. En [[1790]], l'Assemblô nach·ionâla comence pe fér traduige dens totes les lingoues rég·ionâles les loués ét décréts, avant que d'abandônôr cel éfourt, trôp côtœx. Le décrét di [[20 de j·uilyét|2 tèrmidor]] [[1794|An II]] impôse le francés come sôela lingoua de tota l'administrach·ion, ét lous révoluch·ionéges font préssion p'impôsôr le francés ét s'opôsôr a les lingoues indigènes nômôs [[patoués]] ou parlôrs féôdôs. Màs celes meseges sont pôs suivias d'éféts imédiats, ét lous décréts de la [[Tarrœr (Révoluch·ion francése)|Tarrœr]] sont pœ la plepârt révôcôs quôques semannes après lor promulgach·ion.

[[Napoléon Iir|Napoléon]] pis la [[Rèstôrach·ion (histouâre de France)|Rèstôrach·ion]] abandônont lârgement l'instrucch·ion publéca a l'Église qu'y rétablit le latin. Après la [[Tras Gllogiôeses|Révoluch·ion de 1830]] ét [[Révoluch·ion francése de 1848|cela de 1848]], l'ensignement primége d'État en francés sé dévelôpe, màs 'l ést pôs encôege oblegatouâre. La [[révoluch·ion industrièla]], l'[[ègzode campagnârd]] qu'en sôrt, ét l'aparich·ion di [[chemin de fèr]] facilitont l'usage di francés pe les cllâsses populéges.

A la chète di [[Segond Empige]], la [[Trésièma Républéca (France)|Trésièma Républéca]] dépléye 'n instrucch·ion primége oblegatouâre, layéca ét gratuite pœ tuits avouéc les [[Jules Ferry|loués Ferry]] que parmètont de démocratisôr ét de g·énéralisôr le francés su tot le tarritouége. Cela volontât de g·énéralisôr l'usage de la lingoua francésa a l'ensemble di tarritouége concèrne également l'[[Empige colôniô francés]]. Cel usage g·énéralisô de la lingoua francése, suitœt dens lous documents oficièls ét dens l'ensignement, vise a élèvôr le nivô cultugèl de la populach·ion pe l'[[instrucch·ion publéca]] insé que pe la difusion de 'na lingoua comena ét intèrnach·ionâla.

Dépis la segonda mouatiat di [[XXème sièclle]], les cultuges rég·ionâles ét la divèrsitât començont a étre parçuas pe l'État come de rechèces a présarvôr. Lous govarnements suivents ont adôptô plesiœrs politéques visant a empachér la disparich·ion de les lingoues rég·ionâles. Le [[rég·ime de Vich·i]] tente d'envetir a l'écula primége l'ensignement de les « lingoues dialèctâles » a travèrs doves loués ([[1941]], [[1942]]), màs 'les sont révôcôs a la [[libéjach·ion de la France|Libéjach·ion]]. En [[1951]], la [[loué Deixonne]] ôtorise l'ensignement facultatif de les lingoues rég·ionâles de France. En paralèle a celes meseges pœ le bien de les lingoues rég·ionâles, plesiœrs loués visant a épajôr le francés de l'angllés sont promulgôs, spécialement la [[Loué Toubon]], que paradoxalement n'empache plus la présarvach·ion de les lingoues rég·ionâles ni l'infècch·ion di francés pe de tèrmes angllo-saxons. La France at pôs ratifia la [[Chârta eropèèna de les lingoues rég·ionâles ou minoritéges]].

==Articllos lliyês==

[[Politica lengouistica de la France|L'articlle en arpitan supradialèctô / ORB]].

[[Catègorie:Articllo en arpetan dombisto / ORB]]
