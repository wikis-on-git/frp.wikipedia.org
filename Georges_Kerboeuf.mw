'''Georges Kerboeuf''', d’origina [[Bretagne|bretona]], vivèt a [[Èx-los-Bens]], est môrt vèrs [[1940]].

== Poémo ==
'''L'histouère de la Joconda.'''<BR>
''variètât d'Èx-los-Bens, per Kerbœuf (1iéra métia du XXe sièclo)''<BR><BR>

Qui 't-o qu'arant pensâ que la Joconda<BR>
Arêt un jorn rèvolucionâ le mondo ?<BR>
Jamés un rê, ni un emperor,<BR>
N'ont avu, come lyé, tant d'honor.<BR>
Je vé fôlyér diens ma mèmouère<BR>
Por vos racontar son histouère.<BR><BR>

Una demenge, la petiôta Lisa Mona,<BR>
Solèta et brâva come una nona,<BR>
Coréve le long de los bouessons,<BR>
Por de los uséls acutar lors chançons ;<BR>
Sur son chemin, un grant dèssinator,<BR>
Lyé dit : je vé fére ton bonhor.<BR>
Pas pletout dét, atrape son pinçô,<BR>
Sur la têla relève son musél;<BR>
Il parêt mémo que cela pentura<BR>
Étêt ples brâva que la natura.<BR><BR>

Mas, Léonârd de Vinci qu'étêt pouvro,<BR>
Sè dèpache a la pôrta u [[Musê du Louvro|Louvro]].<BR>
Depués long-temps, de totes les nacions,<BR>
La Joconda fasiéve lé-bâs l'admiracion.<BR><BR>

Un jorn un Italien de prés la regardâve,<BR>
Il vêt la poura petiôta que plorâve,<BR>
Que lui dit : – ''Carissimo amico Perrugia'',<BR>
''Di revedere l'Italia il cuore mi bruggai''.<BR>
Y at prod long-temps que je su en France,<BR>
Comben je serê herosa de revêr Florence !<BR><BR>

Et le pouro diâblo qu'avêt un bon côr,<BR>
Por agrèar la Joconda, s'est fêt un volor.<BR>
Ils ont ben bolevèrsâ la tèrra,<BR>
Depués la Ch·ina jusqu'à l'Angletèrra,<BR>
Mas la Joconda étêt si contenta !...<BR>
El megiêve-t-el pas son soul de polenta ?<BR><BR>

Se y avêt pas étâ una buyandiére,<BR>
Jamés el n'arêt repassâ la frontiére.<BR>
Cen que m'ètone, il est qu'en France<BR>
On èye pas d'artistos de confiance,<BR>
Et que por souegnér noutros trèsors,<BR>
On vat querir celos du dehôr.<BR><BR>

== Ôvres ==
* ''Rimes et fianfiournes en patois savoyard'', 1924


[[Catègorie:Litèratura arpetana|Kerboeuf Georges]]
